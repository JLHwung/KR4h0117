# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:16.386893
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百九十
<pb:KR4h0117_WYG_290-1a>¶
欽定四庫全書¶
　石倉歴代詩選巻二百九十¶
　　　　　　　　　　　　明　曹學佺　編¶
　明詩初集十¶
　　王翰¶
　　　言懷呈董仲綸訓導¶
南山有佳樹衆鳥寒相依佳樹何團圓嵗暮心不移高¶
枝聊可嬉低枝安我棲有巢不能庇敢望故林飛古劒¶
<pb:KR4h0117_WYG_290-1b>¶
光射斗陸沈還不朽欲淬使之利持此恐傷手不若兩¶
錢錐反以得取售向市空抱歸令人顔甚厚螔蝓涎自¶
濡蛟龍噓成雲螔蝓以自足蛟龍或可馴大小各逍遥¶
鵰鷃何足論方崔秋氣高天宇何蕭騷主人有西成客¶
子免焦勞道途何縱横使我顔色消世故多紛紜萬事¶
徒嗸嗸一笑欲拂衣青山頻見招¶
　　　雪晴齋居¶
停午隂風生向夜星彩没入杯湯巳冰挾纊肌欲栗始¶
<pb:KR4h0117_WYG_290-2a>¶
見微霰零俄驚素花歇皓色射牕楮輕聲碎軒竹雅琴¶
無秦筝佳名勝&KR0812;醁愛此清夜吟共剪西牕燭¶
　　　鑄鏡行¶
妾念嫁時新鑄鏡鑄成團圓秋月色自夫從軍藏入匣¶
鏡面巳昏妾面隔紅顔落為霜葉枯緑髪巳隨秋草白¶
妾顔雖改心不轉手攜㘣鏡情脈脈昨日書來在桑乾¶
新衣未寄舊衣单秋風入户吹羅幌妾身未衣念郎寒¶
何時降王來欵塞罷負長戈卸征鎧歸來對鏡試春衫¶
<pb:KR4h0117_WYG_290-2b>¶
團鏡重磨妾掃黛¶
　　　題上清張真人畵隂厓長嘯圖¶
穹厓壁立三千尺萬挺蒼宮並厓立半空垂瀑似飛龍¶
怪石秋隂䕶苔色水邉鵠立是神仙意欲飛空凌紫烟¶
白雲不隔華陽洞緑波逺入桃花源羽衣翩翩無覓處¶
萬壑千巖銷烟霧龍吟虎噭下青㝠天風振落三花樹¶
上清宮中仙子家興來繞筆飛烟霞蘇門一笑聞千古¶
但恨不得隨仙槎¶
<pb:KR4h0117_WYG_290-3a>¶
　　　城南行¶
城南陌上東西路戴勝飛來桑葉緑緑桑枝低挂羅裠¶
佳人採桑春日曛陌頭騎馬年少客新着春衫面晳白¶
翠鞭時拍馬韉吟吟高調急驚春心女郎遥隔桑隴聴¶
無由一笑開春襟低眉躑躅立多時囘頭轉盼情亦深¶
妾為盧郎婦君有秋胡金妾以節奉夫君以金奉母好¶
置美酒夀高堂君搥鼓兮妾萬舞援筝莫彈陌上桑筝¶
聲哀鳴兩心苦¶
<pb:KR4h0117_WYG_290-3b>¶
　　　棠棃墓歌¶
棠棃花白春似雪棠棃葉赤秋如血春來秋去棠棃枝¶
長夜漫漫幾時徹明月照青鏡香霧&KR0034;翠鬟草寒䖝噴噴¶
花落鶯闗闗青燈耿𤣥閟黄土埋紅顔楊栁樓頭紅粉歌¶
舞罷春風歛翠娥莫厭樽前金叵羅君看岡頭窣堵坡¶
　　　龍江别意¶
送客都門道旗亭酒一樽雨餘芳草合風定落花繁曉¶
樹連雲暗春江帶雨渾明朝定相憶遥望一銷魂¶
<pb:KR4h0117_WYG_290-4a>¶
　　　初冬¶
值此春風候頑雲凍不銷風威連夜動雪意挾寒驕官¶
冷装寒薄川囘得信遥山中多故舊何用作書招¶
　　　題山居幽趣圖¶
幽人愛岑寂林下築幽居觸石雲生谷通泉溜决渠鶴¶
眠春院静猿去晩林踈時有採芝客商歌振碧虛¶
　　　山居幽趣繼前詩句成¶
買得青山好林居事事清晩窗分竹色夜枕落泉聲露¶
<pb:KR4h0117_WYG_290-4b>¶
滴琴書潤雲隨杖几生未能脫簪笏猿鳥漫忘情¶
　　　過湖口縣¶
澄江東去急南槳入湖深林密藏秋雨山高倒夕隂麗¶
譙臨小縣佛閣出遙岑當趂風濤便無由得賞心¶
　　　過九江府¶
早發潯陽㟁秋風鴻雁高谷容通窈窕江色變蒲萄堅¶
壁雄千雉危檣艤萬艘琵琶亭下水猶似響檀槽¶
　　　題賈原善典寳寒潭漁隠圖¶
<pb:KR4h0117_WYG_290-5a>¶
君家舊在寒潭住故寫新圖寄幽趣木落秋山潭水空¶
猶把長竿倚溪樹角巾野服身翩翩髣髴當年孟浩然¶
　　　次韻峩眉山¶
霧作衣裳雲作屏玻璃萬頃著娉婷望夫石上偏多雨¶
織女河邉欲隕星螮蝀夏凉收淺絳蟾蜍秋冷抹長青¶
可憐天際微顰處六國興亡一夣醒¶
　　　和黄體方伴讀新蟬韻¶
滿地殘花過雨天槐隂庭院響新蟬輕敲金奏當窗外¶
<pb:KR4h0117_WYG_290-5b>¶
閒撥銀筝向枕邉曉露吸殘青草㟁晩風吹出緑楊烟¶
家山深處林亭好曾被繁聲聒醉眠¶
　　　秋信¶
寒來消息是誰傳金井梧桐一葉先殘暑巳消團扇底¶
新凉纔到短檠前問愁多在蛩聲裏寄遠常從雁影邉¶
流浪浮生渾不覺知機林外有鳴蟬¶
　　　送成紀善省親闗中¶
端門賜告得馳歸雪霽沙溝淨不泥寒度雁聲天遠近¶
<pb:KR4h0117_WYG_290-6a>¶
早行林影月高低河源出塞金繩直嶽色連雲翠葢齊¶
戲綵高堂稱夀畢歸期先報鄭闗西¶
　　　和王道錄韻其人嘗住茅山¶
两首新詩墨色濃飄然逸氣有仙風藜床清夣飛為蝶¶
竹杖通靈化作龍商皓芝田雲更白葛公丹井水無紅¶
他年勾曲尋真去㑹向雲邉問小童¶
　　　雪禁體物¶
彤雲垂地四茫茫微霰初零集下堂重壓竹梢還欲折¶
<pb:KR4h0117_WYG_290-6b>¶
密封梅蘂不禁香氣凌杯酒渾無力凍澀琴弦㔾不張¶
儗學歐公吟白戰挑燈癡坐惱詩腸¶
　　　和黄體方伴讀雪中即事¶
凜凜隂風捲暮霞朝看庭樹總開花漁舟一葉迷烟渚¶
獵騎千羣踏晩沙淡抺牆腰疑月色旋添池靣結氷華¶
乾坤萬象俱清絶何用柴桑五柳家¶
　　　和劉菊庒劉先生韻¶
中條西畔築高亭夜讀林臯燭散星雨足小園催種藥¶
<pb:KR4h0117_WYG_290-7a>¶
雪埋孤硯為窮經踈梅得月連窗白芳草和烟滿徑青¶
儗和小山招隠句他時把酒共君聴¶
　　　春雪¶
一冬天氣喜温温留作春寒故惱人密灑紙窗疑是雨¶
旋鋪芳徑不生塵舞同柳絮能爭巧飛入梅花竟亂真¶
賦罷兎園看霽景梁臺草色一畨新¶
　　　送通許張知縣考滿¶
繁臺草緑河流澌正是郎官考績期昔向斗牛占劒氣¶
<pb:KR4h0117_WYG_290-7b>¶
今騎驄馬勸農時雨餘梁苑花如錦風暖隋隄柳拂絲¶
比到神京春正好蓬萊宫殿碧參差¶
　　　送河南王府判考績¶
三年佐治住東周又及南轅報政秋千里暮雲迷汴水¶
一氊踈雨别嵩丘鳯臺曉上留新句虎監春行訪舊游¶
料得歸期在初夏杖藜携酒待仙舟¶
　　　雪夜聨詩句圖(徐旭楊景/華黄體方)¶
三子清標骨巳仙要将大雅繼唐賢詩吟柳絮春風外¶
<pb:KR4h0117_WYG_290-8a>¶
人在梅花夜月邉光奪蘭膏微有暈氣凌茶竈濕無烟¶
想應一榻團欒處絶勝山隂訪戴船¶
　　　陵陽春曉圖(為審理賦/)¶
陵陽山下林亭好更有高人為卜隣幾箇修篁鳴翠雨¶
一溪流水隔紅塵靈龍過磵能迎客幽鳥到窗如喚人¶
少住梁園驚歳月春來頓覺夣歸頻¶
　　　舟中望廬山¶
宫亭風静鏡光平囘望匡廬翠靄凝寳劒挿天霜雨立¶
<pb:KR4h0117_WYG_290-8b>¶
香爐照日紫烟升侵雲鳥道還通谷隔水僧房秪見燈¶
擬向中峯看瀑布生情高岫白雲興¶
　　　送監稅李公考績¶
幾年携杖看山心囘首離情滿素襟畵鷁衝開江水緑¶
𤣥猿啼㫁越山深長干沽酒臨風酌采石題詩對月吟¶
復職歸來春欲半梅開花盡巳成隂¶
　　　憶平陸舊遊¶
金鷄山頂鄧家園乘興來遊坐水邉柿葉染霜圍錦帳¶
<pb:KR4h0117_WYG_290-9a>¶
菊花承露散金錢溪頭恠石如人立洞口蒼苔待我眠¶
何日再同三二友傾壺濁酒送殘年¶
　　　雙鶴¶
愛爾仙姿久出胎如何困滯在塵埃他山松頂足明月¶
何處水邉無緑苔引頸有時思逺漢戀恩終日立空街¶
自今便好仙山去莫為羣鷄生怒猜¶
　　　秋懐¶
秋窗昨夜秋風起百感心成一寸灰千里雁來書未至¶
<pb:KR4h0117_WYG_290-9b>¶
五更䖝語夣初囘地連洛汭浮雲㫁山接榮陽夕照開¶
何日黄河航一葦中條山頂望青臺¶
　　　鬬鷄亭秋望¶
扶笻獨上鬬鷄亭俯瞰平郊望眼明路入洧川寒曉㫁¶
山連新鄭暮雲横煙生茅屋人家少風起沙岡雁陣驚¶
况是老年多抱疾豈堪登眺重傷情¶
　　　中秋和趙孟𢎞¶
銀漢昭囘勢欲流瑶臺露下冷光浮輕風捲雨作佳夕¶
<pb:KR4h0117_WYG_290-10a>¶
皓彩射空生素秋老子據牀多逸興孀娥依檻不生愁¶
此宵常被隂霾悞來歳高堂得賞不¶
　　　自渉至黎城山行即事¶
渉城城下渡衡漳一道青林百里長雲表連峯馳徤馬¶
途中亂石卧羣羊溪頭雨過莓苔滑谷口風來藥草香¶
鞍馬倦人聊少憇山蟬無數噪斜陽¶
　　　久雨述懐¶
秋來連日雨涔涔入夜閒愁苦不禁冉冉緑苔沿砌長¶
<pb:KR4h0117_WYG_290-10b>¶
蕭蕭黄葉擁門深匡時踈拙無竒䇿憂國衰殘負此心¶
長夜不眠空倚枕挑燈時復一長吟¶
　　　涑水¶
一𣲖靈源滚滚來風揺錦浪□花開橋分野色行人去¶
雨没沙痕釣客囘秋浄霜澄明似錬春深烟染碧如苔¶
善君自有朝宗志莫怪磯頭鷗鷺猜¶
　　　昭君怨¶
囘首長門淚暗流氊城春似漢宫秋琵琶强勸單于酒¶
<pb:KR4h0117_WYG_290-11a>¶
酒正濃時妾正愁¶
　　　南陌詞¶
南陌東邉楊柳枝長條拂水緑參差行人不是枝頭絮¶
也有無風到地時¶
　¶
　¶
　¶
　¶
<pb:KR4h0117_WYG_290-11b>¶
　¶
　¶
　¶
　¶
　¶
　¶
　¶
　石倉厯代詩選巻二百九十¶
