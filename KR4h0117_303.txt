# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:16.800268
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百三
<pb:KR4h0117_WYG_303-1a>¶
欽定四庫全書¶
　石倉歴代詩選巻三百三¶
　　　　　　　　　　　　明　曺學佺　編¶
　明詩初集二十三¶
　　黄哲¶
　　　臨髙臺¶
臨髙臺髙臺百仭淩雲開丹霞曙色明九垓咸陽王氣¶
何佳哉交疏結綺紛崔嵬虹橋複道雲中來直過南山¶
<pb:KR4h0117_WYG_303-1b>¶
表雙闕遥連北極正三階宛轉朱欄臨渭水蜚㢘觀閣¶
通天起銅龍髙拱日華鮮青雀翩翻月明裏鳴璫揺佩¶
溢層城錦幄芙蓉翡翠屏寳鼎香酥調玉食金莖瑞露¶
屑璚英璚英玉食知難老鸞鏡青蛾為誰好君王八駿¶
上瑶池日暮長門怨芳草芳草年年換物華瑶池歌管¶
醉流霞皆傳阿母桃成實又獻安期棗似𤓰蟠桃碩棗¶
眞堪羡方朔詼諧侍懽晏題詩爭擬柏梁新求仙豈意¶
桑田變願得層臺更萬重崐崙西望接崆峒能共赤松¶
<pb:KR4h0117_WYG_303-2a>¶
鞭彩鳳仍隨軒后駕蒼龍顧視萋萋茂陵道惟餘隴樹¶
生秋風¶
　　　戰城南¶
君不聞隂山敇勒川畨兒飲馬來翩翩狼頭大纛三萬¶
落彎弧注槊雄燕然烏桓古道黄沙塞青塜荒原白骨¶
田漢將鷹揚遥度磧戎兵獸駭復窺邊邊烽夕照甘泉¶
殿殺氣浮空白如練右地連營夜合圍左賢鳴鏑朝馳¶
戰聞道嫖姚新築城先令都䕶出竒兵三門八陳互纒¶
<pb:KR4h0117_WYG_303-2b>¶
繞萬衆一心同死生偏禆轉鬬血凝肘箭鋒流星餓鴟¶
吼巻甲遥搴大校旗横戈怒落單于首愁雲惨日殊糢¶
糊敗馬號鳴霜草枯金裘寳玦青珊瑚閼氏花顔泣路¶
隅含悲掩袂辭穹廬彫盤跪進紫駝酥軍中椎牛日髙¶
㑹蒲萄寒香濃不醉振旅先論衛霍功封侯未數金章¶
貴封侯意氣本雄豪誰識沙場汗馬勞惟有城南征戰¶
地髑髏京觀長蓬蒿¶
　　　白苧詞¶
<pb:KR4h0117_WYG_303-3a>¶
長洲宫中花月輝彩雲夜傍瓊樓飛吴姬娉婷白苧衣¶
揚蘭拂蕙春風歸花籌傳觴注紅玉月鏡當筵掩明燭¶
低環按節宫調促嫣然一轉亂心曲長夜酒多歡未足¶
驚烏啼向東苑樹星河闌干正當戸明眸皓齒歌白苧¶
蛾眉嬋娟花月妬含情奉君君莫頋雲中璧月易盈虧¶
葉底穠華多盛衰願為寳階千歲石長近君王雙履綦¶
　　　雉朝飛¶
野田無人蒿草薄羣雉斑斑草中落五月禾熟桐風清¶
<pb:KR4h0117_WYG_303-3b>¶
南陂北陂聲喔喔東方漸髙晨露晞金翎繡項争光輝¶
桑畦如霧行不見雄鳴挾雌驚復飛渇飲幽澗泉饑啄¶
野田粟羣雛來哺聲粥粥寧向郊原抱耿介不羨雲霄¶
競髙逐魯恭慈仁桑隂自馴鰥㷀竊傷犢牧采薪下防¶
虞羅上畏鵰鶚朶頥垂涎羣動交虐聖人祝網天網疎¶
八紘山澤無畋漁蓬機艾戈無爾圗朝出陌上飛暮還¶
蒿下居翼衆雛兮行且呼飲而啄兮寕爾軀雉兮雉兮¶
樂何如慎勿變化陳倉為怪誣¶
<pb:KR4h0117_WYG_303-4a>¶
　　　烏棲曲¶
九月過姑蘓江頭霜草枯西風吹葉盡愁殺夜棲烏棲¶
烏月明裏霜重驚還起無處托安巢啞啞渡江水江波¶
淺復深東去無還心白苧吳宫曲能成哀怨音只言懽¶
樂長相保青春幾時秋又老可憐西子斷膓花不及虞¶
姬美人草舞罷垂楊金縷衣椒房絳燭明星稀越騎争¶
馳山海動吴歌尚繞梁塵飛梁塵飛飛白苧哀烏啼夜¶
半閶門開鴟夷浮江麋鹿來月明猶照姑蘓臺¶
<pb:KR4h0117_WYG_303-4b>¶
　　　自君之出矣¶
自君之出矣無處托鱗音思君如晝燭淚盡不明心¶
　　　初入書閣呈董宗文博士兼簡同舍諸公¶
河闗歇王氣淮南擅英靈天眷廸皇運人謀歸聖能石¶
城雄虎踞鍾阜宛龍騰紫署𢎞東閣青門踐北陵來王¶
玉帛至訪道蒲輪徵髦英起幽谷俊乂羅明庭變豹蔚¶
華彩非熊聞作興朝儀制述美錫賚恩庥承前席思賈¶
誼横經推戴憑奚為繞枝鵲亦企圗南鵬芸軒蠧簡輯¶
<pb:KR4h0117_WYG_303-5a>¶
蘭署鴛班升髙䇿屢懐董名流知慕膺追陪虎禁人被¶
遇龍門登仍慙匠石頋用匪輿輪勝毋云棄樗杇庶以¶
從規繩¶
　　　十月二十二日四望山陪祀禮成呈諸執事¶
𤣥明開朔序禋類卜辰良武成遵誓命汾畤備馨香惟¶
皇儼雍穆對越思洋洋凝旒仰坤壝授律挾乾綱風雲¶
從龍虎樂舞登鳳凰珪幣有容秩緌纓紛煥煌苾芬既¶
明誠盻蠁迴穹蒼兹焉迪昌運赤伏臻遐祥徂征乃自¶
<pb:KR4h0117_WYG_303-5b>¶
葛義旅時鷹揚同徳奮熊羆桓桓先啟行阿衡重麾鉞¶
跪轂觀旂常海岱仍率職堪輿希泰康䌓祠陋衰典昭¶
告紀興王羣英聿來助委佩鏘珩璜多儀動文彩列宿開¶
榮光庸薾忝趨承賡歌聆頌章宸猷願終述豁逹垂無¶
疆¶
　　　過梁昭明太子墓¶
帝子降南浦飄颻蒼桂隂神飇迴震闕𤣥跡閟坤岑鳳¶
陵輝璞藴龍沼媚珠沈文藻絢華黻芳芬揚素襟遺編¶
<pb:KR4h0117_WYG_303-6a>¶
軼正雅曠代馳徽音玉馬風雲變金鳬歳月深霜蘭秋¶
被坂烟蘿夕翳林采蘋思永薦捐玦遂幽尋靈脩忽爾¶
逝嵗晏勞予心遼東鶴馭逺緱嶺鸞笙吟眇眇因懐昔¶
營營徒慨今瑶華竟衰歇惆悵雍門琴¶
　　　送道士蔣玉壺還茅山¶
華陽初慕道羽服依巖際辟穀咽晨霞朝元結真氣朗¶
吟扶桑頌伏謁三茅氏却駕雲中龍來游人間世談𤣥¶
蕋珠闕稽首張樂地調笑芙蓉笙聲飄鳳凰吹僕愧金¶
<pb:KR4h0117_WYG_303-6b>¶
門彥時聞玉笙偈方忻蘭苑晤忽念荷衣逝欲和瑶臺¶
章幡然紫烟閉石室縈翠芝丹丘藹松桂望望勞予心¶
猶懐碧山契¶
　　　東平謁堯祠¶
初政禮羣秩晨趨鄆隂郭稽古詢道源放勲久徂落齋¶
宫委華梲黼扆銷丹堊庭榛雊雉升裳蘚宗彛剥惟馨¶
思可薦廢墮予猶怍緬言垂衣時東狩兹方岳儀像儼¶
欽明聲容被綿邈茅茨遵曩儉堦蓂傳舊朔遺澤紛在¶
<pb:KR4h0117_WYG_303-7a>¶
斯今皇仰先覺亦播康衢謡紹爾雍熈樂¶
　　　曲阜里謁廟¶
解組辭鄆郭驅車循魯坰前登闕里近端仰素王靈猗¶
蘭遺芳潔神檜欝葱青時化洽千祀奎光浮四溟多儀¶
殷廟享斯文傳壁經几筵猶設席容秩儼充庭所念迷¶
途者空瞻明徳馨困䝉今獲吝幽悱未遑寧靡靡寒氷¶
至塗塗朝露凝遄回馳驅意夙夜思儀刑¶
　　　洪範祠龍池禱雨獲應畣隠士劉文正暨邑中¶
<pb:KR4h0117_WYG_303-7b>¶
　　　　羣彥¶
齊沐戒徒御星言趨絳壇屬兹愆陽序雩祀罄衷丹龍¶
湫窅深閟神物時蜿蟠馨潔始云薦靈祈紛可干沛然¶
感敷施霡霂濟多難浙淅在林畹㝠㝠被岡巒焦原幸¶
沾濡庶類同忻懽鳴鸛集穹窒翔鱗躍紋瀾郊坰悦童¶
耄庠塾慶衣冠所協詠歸趣方希民俗安賡歌誦雲漢¶
𤣥化奚能殫¶
　　　弔陳思王¶
<pb:KR4h0117_WYG_303-8a>¶
鄴都䧺盛日英才妙七賢夫君照乘珠五色麗且鮮西¶
園倡華藻東洛賦嬋娟㳺鸞翔朝旭芳蕖映碧漣始協¶
棣華美寧虞萁豆煎桐圭空錫社銀海閉隂泉白楊翳¶
荆榛狐兎穴其阡喟然兼山嘆肯企淮南僊¶
　　　贈劉宗弼司業赴浙西僉事¶
晨頒錦花誥夕歛絳紗帷聊當持憲節詎是解逢衣於¶
越山水秀吴江鱸鱖肥移舟發白下揺斾出江畿川寒¶
葭葦静天清鴻鴈飛勿念離羣速承明應復歸¶
<pb:KR4h0117_WYG_303-8b>¶
　　　秋夜雜興呈涂典籖頴¶
璿杓運西宇華月麗中楹坐知流序易瑶夜秋風生銀¶
漢呈宵景金堂含夕情柔條棲湛露嘉蕙茁幽莖撫迹¶
遂成感如何君逺征相思雲陽浦岧嶤限玉京鏡鸞停¶
趙舞筝鳳歇秦聲寸心渺何極揺蕩如懸旌¶
　　　擬古¶
魯連天下士夙蘊匡世才却敵愧論賞英聲騰九垓燕¶
昭市駿骨樂毅趨風來虎戰躍中野名成真壯哉僕本¶
<pb:KR4h0117_WYG_303-9a>¶
江海人西登鳳凰臺感此千古意長吟屢興哀朝經夷¶
門市夕醉髙陽杯揮戈拂倒影羲輪為之迴寶匣絢青¶
蓮龍文拭輕埃神光夜揮霍按舞何嫌猜騰驤為君舉¶
願掃浮雲開¶
　　　簡涂叔良朱仲雅二博士¶
貞士多苦節考槃依澗陲叢蘭佩芳潔悦懌遂幽期至¶
徳無終逸明揚膺盛時兹焉華東閣俊乂相追随列宿¶
呈光彩翔飇清羽儀皇謨敷禹訓風雅泛周詩幸俾纎¶
<pb:KR4h0117_WYG_303-9b>¶
䝉噐叨承陪絳帷何因永斯好介爾崇明禧¶
　　　舟次靈洲候鄺雄飛使回不至¶
湛露晨未晞秋華被原隰征途夙巳戒承命履遐邑桂¶
水寒悠悠揚㠶望不及川鱗想同泳覊羽尚云戢維楫¶
乖素期臨流重於邑睠然沮溺耦詎洒揚朱泣惆悵芳¶
菲情日暮空佇立¶
　　　秋月篇¶
金商鳴素節瑶律届先秋始見西陵月嬋娟滄海頭清¶
<pb:KR4h0117_WYG_303-10a>¶
規臨夜滿澄影際天浮媚浦沈珠迥凝波浄練收常懸¶
鳷鵲署初照鳳凰丘碧落宵同映銀潢曉共流梁園生¶
綺夣陳榭感芳憂爽洽征人袂光含思婦樓玉臺情未¶
巳鸞鑑影空留詎惜盈虧屢仍知晦朔周闗山隨别騎¶
淇水送行舟願逐餘輝去蘭臺奉夕逰¶
　　　與伯貞彧華二友㑹¶
二妙聨英標睠言顧榛莽良晤諧夙心𤣥談慰幽愴江¶
蘼澹新緑谷鶯聞逺響感此離索情浩蕩烟霞想夷白¶
<pb:KR4h0117_WYG_303-10b>¶
抗浮雲臨清延素賞何因繼芳躅一丘同偃仰¶
　　　題蒲澗讀書處¶
編茅臨巨壑伐木憩幽巖携琴初渉澗投册静窺潭麗¶
澤方求益知人諧所躭靈芬遥可挹淵物坐能探野鶴¶
聞朝誦霜猿聆夜談董幃凉結蕙管榻净霏嵐予志在¶
山水冝從雲外參¶
　　　秋日懐友¶
雲館秋氣凉前楹新雨歇凉飇振清籟炎景韜餘烈時¶
<pb:KR4h0117_WYG_303-11a>¶
菊有芳華露棠飄絳葉慨此揺落情於焉謬司業端憂¶
鬒髮變和俗性靈竭貞履期可堅𤣥言詎當接渺渺睇¶
川梁日暮方舟渉¶
　　　分韻得也字贈林生瑛充貢¶
氷霜戒𤣥律逰子發中野筵几惜離羣罍樽企傾寫庭¶
柯覆喧鳥場藿維征馬錫貢擬璆琳光輝孰云舍文淵¶
穆奥典璧水觀儒雅扳鱗爾所之附驥吾哀也㴞滔嵗¶
華晚積雪晨飛洒行矣慎毋淹長懐問津者¶
<pb:KR4h0117_WYG_303-11b>¶
　　　餞區伯寛領歸善邑教¶
横塘候秋色芳蕖颯己變渺渺波上舟忽如翔風燕琴¶
觴激幽思籩豆徒有踐所念同襟者飄颻各鄉縣章逢¶
協冲素况復斯文彥此邦多竒勝名山蔚葱蒨暄壑棲¶
雲霞寒松閲霜霰爾行問津處沮溺因可見¶
　　　贈劉仁仲昆季還浙東¶
沈憂自多緒復此送歸人昨夜淮南雨不知芳樹春朅¶
來持别酒相與慰兹晨日暮行艫渺東南瀰越津¶
<pb:KR4h0117_WYG_303-12a>¶
　　　遊泰山¶
今年初出承明班折腰從政青徐間神州二月雨新霽¶
我來萬里觀名山名山泰岱連雲上鄒嶧徂徠欝相望¶
晨霞彷彿見丹崖旭日曈曨射青嶂羽服逍遥山際行¶
垂蘿磐石漸迴縈喬木千章寒谷秀隂泉百道曉虹明¶
𤣥都太古瑶階在石室丹爐長不改中林迢遰躡天門¶
五色芙蓉耀光彩東極羣真鳴珮環招揺玉女開金闗¶
蒼龍飛去溟海濶黄鶴下唳清風還奎璧祥光生縹𣺌¶
<pb:KR4h0117_WYG_303-12b>¶
日觀扶桑擘昏曉登臨今日九州同顧視寧論萬山小¶
名嶽齊天天下知齋宫䖍潔閟靈祗寳鼎椒蘭騰馥郁¶
芝楹華葢仰葳㽔祠官祝釐朝擊鼓玉童吹笙雙鳳舞¶
魯祊秦祀變浮雲后土精靈夜相語功成世世來登封¶
明堂駿奔朝岱宗翠華行處入歸鳥樛木盡亞随飛龍¶
微茫玉簡無人識緑壇隂洞秋聲急但聞松喬遺素書¶
我欲因之蛻凢骨絶頂𤣥芝應再生神逰早顧抛塵纓¶
笑騎蒼兕驂太乙稽首銀臺超上清¶
<pb:KR4h0117_WYG_303-13a>¶
　　　河渾渾洪武辛亥夏河決作¶
河渾渾發崑崙渡沙磧經中原噴薄砥柱排龍門環嵩¶
絶華熊虎奔君不聞漢家博望初尋源揚旌逺渉西塞¶
垣窮探幽討事竒絶云是天津銀潢之所接葱嶺三時¶
積雪消流沙萬泒從東决東州沃壤徐豫之墟懐山襄¶
陵赤子為魚夕沒鉅野朝涵孟諸茫茫下邑皆涂汙民¶
不粒食鄉無廬桑畦忽變葭葦澤麥壠盡化黿鼉居宮¶
中聖人方旰食羣公夙夜憂曠職星郎又乘博望槎西¶
<pb:KR4h0117_WYG_303-13b>¶
去盟津求禹迹始聞古道行千艘一朝勢轉纔容舠奔¶
衝倐忽駭神怪淺不浮漚泥沒篙我上梁山望曺濮長¶
歎滄桑變陵谷萬人舉鍤功莫施猶擬宣防再興築宣¶
防漢武威曷若堯無為洪波閲九載端拱垂裳衣𤣥圭¶
錫夏后安得辭胼胝龍門一疏鑿亘古功巍巍巍巍功¶
可成河水渾復清¶
　　　奉和聖製鍾山禱雨獲應¶
天蒼蒼運乾剛雨暘時若民乃康孰令熯旱憂吾王九¶
<pb:KR4h0117_WYG_303-14a>¶
土如焚嗟亢陽天津欲竭隂虹蔵王心靡寧時惻傷桑¶
林罪已徳進湯齋宫對越騰馨香真宰黙應徵休祥靈¶
祗率職妖魃禳先驅靊霳舞商羊天瓢一舉敷四方甘¶
霖信宿仍汪洋勾龍后土占歳穰黍稷報功王道昌百¶
辟慶忭懽聲揚小臣頌述歌虞唐四序順成民弗殃巍¶
巍端拱垂衣裳天蒼蒼徳無疆¶
　　　行路難為洪都義士揚安賦¶
粤客慕逺逰東來訪仙洲扶桑弄赤日&KR0619;蕩神鰲丘天¶
<pb:KR4h0117_WYG_303-14b>¶
吴變現横蛟虬狂瀾欲濟無輕舟我心西悲安可極九¶
疑回望丹山色斑竹荒祠暮雨深湘靈涙盡湘江碧直¶
欲排雲窺九闗長風蕭蕭去不還鼓刀撃筑行路難相¶
逢楊子傾心肝此公平生負竒氣對我髙談論經濟宫¶
中聖人急徵賢君材磊落終難棄平生耻作侯門賓聲¶
華滿座驚陳遵黄金結交重然諾白首相知忘故新予¶
亦髙陽舊徒侣憐君跼蹐隨風塵知君愛君心獨親相¶
逢正值秦淮春秦淮茫茫春水緑春風撲缸春酒熟登¶
<pb:KR4h0117_WYG_303-15a>¶
樓一醉成悲歌起舞龍泉悄終曲君不聞神鷹來脱鞲¶
上縧摶呼夢刷秋空髙焉能委趐隨斥鷃喧啾俛啄棲¶
蓬蒿又不聞留侯五世誇相韓徇節忘軀西入闗功成¶
乃慕赤松去富貴浮雲非所干爾有萬古心時來亦如¶
此魯連欲奚為欲蹈東海水行路難難可量海水尚可¶
濟身名須自强願為黃鶴雲中翔凌風振翮超八荒¶
　　　寓治穀城寄京華親友¶
金陵别時春巳半含桃吹花鶯語亂羣公送客勞勞亭¶
<pb:KR4h0117_WYG_303-15b>¶
王事驅馳不敢緩折腰從政真可憐貂裘欲敝寒無氊¶
青徐古道暗荆棘二月黄河水塞川戰場蔓草縈白骨¶
城都蕭條狐兎窟桞塞胡笳夕厭聞花門突騎時還出¶
獵火荒涼夜合圍聊城關外羽書飛將軍轉戰畧邢魏¶
歴下逰兵分道歸瘡痍未復更顛蹶忍㸔呻唫日流血¶
朝耕暮戰同死生撫字無才政多拙有時登髙望逺山¶
浮雲萬里何當還令人却憶魯連子一箭成名東海間¶
　　　費將軍凱還歌¶
<pb:KR4h0117_WYG_303-16a>¶
費侯佐國文且武禮樂從容在軍旅漢家卿相誰得如¶
雲臺功臣祭征虜王師轉戰下山東大將平燕無限功¶
復有竒兵専節制將軍同日度居庸居庸城邉草初白¶
邊兵夜遁龍沙北長風吹沙鐡山黑賢王琱弓控不得¶
組練如霜未倒戈狼烽斥候通灤河將軍洗兵河上波¶
馬前雙吹金哱囉英䧺如公信無敵據鞍歸來親草檄¶
歸來更唱平邊歌燕然山頭堪勒石忽憶去年駐阿城¶
僕忝徵官曽送迎馬頭北去掃燕土今日傳聞朝玉京¶
<pb:KR4h0117_WYG_303-16b>¶
旌麾再入阿亭路横槊賦詩肯相顧官橋一道野棠開¶
人道當時列營處東風二月江南春露布先傳到紫宸¶
丹書鐡劵分茅土願爾功成過古人¶
　　　醉歌行為鄺復初䧺飛昆仲賦¶
昨日風雨中我來自西山不知春早暮花落長林間林¶
間幽人心事閒相逢一笑開雲關問我别來春㡬度五¶
見飛花滿行路黄橙丹荔繞池栽清水離離照芳樹登¶
髙酌我黄金罍傾情寫意無嫌猜携觴復就花下飲鳥¶
<pb:KR4h0117_WYG_303-17a>¶
啄餘花鋪緑苔我惜落花君莫掃乗興即來坐芳草江¶
山如此多閲人與君相期恨不早君家伯仲多材䧺白¶
眉更是人中龍東山還着謝公屐百世行蔵安得同爾¶
曺曽辭鶴書召予亦蹉跎走荒嶠華髮盈簮已自慚烏¶
巾折角從人笑悠悠行路心惟君可知音南冠發楚奏¶
拂拭瑶華琴商聲淒淒夜沈沈酒酣風悲月出林終然¶
苦調不可聼為君更賦還山吟他年訪我桃花洞洞口¶
花殘春正深¶
<pb:KR4h0117_WYG_303-17b>¶
　　　王彥舉聽雨軒¶
輞川給事才且竒自我相親童冠時髙談甚愛風雨夕¶
世上閒愁都不知㡬回共酌東軒裏正值蕭蕭滿人耳¶
當窗滌筆寫黄庭涼聲㪚落鵞池水竹外淋漓芳砌寒¶
簷端飛洒落花殘先生擲筆向予笑如此宫商真可懽¶
况復交㳺盡文雅傾倒對之情不舍銀觥夜酌凉蒲萄¶
琵琶嘈嘈急如瀉先生醉坐銀燭低行雲入簾花氣迷¶
喈喈屋角聞朝雞出門只見花成泥當時䧺筆誰更好¶
<pb:KR4h0117_WYG_303-18a>¶
公孫狂歌君絶倒横眠三日醉復醒夢見池塘生春草¶
一别淒凉十二年闗河風雨隔幽軒懐鄉淚逐燈花落¶
隐几晴忘春溜喧君入蓬莱獻三賦我踐泥塗走中路¶
歸來相見頭總白坐上逢人半新故西窗舊話誰與傳¶
思君昨日空迴船緑蓑青蒻重來訪莫厭連床終夜眠¶
　　　題招鶴軒¶
憶昔南㳺窺洞庭醉騎孤鶴横蒼㝠千年雲夢掌中小¶
一㸃君山湖上青翺翔更入瀟湘浦湘靈彈瑟鶴為舞¶
<pb:KR4h0117_WYG_303-18b>¶
清風雙翅若乘軒令我歸心厭塵土翻然獨下崑崙臺¶
鶴飛却望遼天回武昌樓前招不得惟見白雲天際來¶
朱君華軒號招鶴金莖可飲芝可啄臨臯羽客再相期¶
為爾長鳴返廖廓¶
　　　分題賦羅浮山贈何景先百戸¶
吾聞名山洞天神僊之窟宅髙髙去天不盈尺上披浮¶
雲横斗牛下瞰滄溟奠鰲極雲闗五城十二樓老僊燒¶
丹居上頭鸞笙縹緲塵世隔羽服逍遥蒼澗幽山中夜¶
<pb:KR4h0117_WYG_303-19a>¶
浮龍虎氣石室猶蔵蕋珠祕瑶草靈苖幾度春玉泉香¶
蕋三千歳還丹九轉報功成手把芙蓉朝太清蓬萊弱¶
水方舟度閬苑崑崙飛盖迎我昔懐山恣長往桃華古¶
洞遺幽賞鐡橋千仭意都迷絶頂𤣥芝日應長麒麟公¶
子出仙臺絳節遥從天上来車馬光輝到蓬蓽相㸔一¶
笑無嫌猜投我素書皆鳥跡浩蕩烟霞寫胸臆終然歸¶
斾九霄長但見㝠鴻矯雙翼中郎詞藻絶人寰已進宸¶
卿最上班須公為寫觀梅興寄與江南驛使還¶
<pb:KR4h0117_WYG_303-19b>¶
　　　將進酒贈彭生秉徳¶
華燈照廣席錦瑟彈朱絲一彈再三歎進酒卿莫辭丈¶
夫成名垂不朽彭生早試穿楊手彩鳳朝鳴崗上桐驪¶
駒莫繫門前桞門前栁條冬尚青城南桂漿翻玉瓶觥¶
船滿引百分勸出門不顧蓬中螢君不聞洛陽賈生對¶
宣室長安九衢皆動色長安九衢横九天爾如神駒當¶
自力我昔侍從金門中誓師牧野初成功功成治定四¶
海同條牧再見承平風爾行决科期第一狐裘䝉茸髮¶
<pb:KR4h0117_WYG_303-20a>¶
如漆莫辭更盡金屈巵直上排雲振雙翮¶
　　　短歌行與藍山陳彥中¶
桂水秋風髙扁舟過蘋末西來佳公子袖拂湟川月公¶
子芳年狐白裘抱琴來訪丹山丘雲邉舉手笑相揖凌¶
雲意氣横清秋髙談雅論傾四座自言曽到燕山逰雪¶
中射虎隨飛將原上呼鷹從列侯酒酣馳向城南獵騰¶
身飛鞚輕一瞥赤手獲得千年狐路人縦觀誇勇㨗卿¶
家嚴君誰得如湘南昔日専城居將門有將今復見見¶
<pb:KR4h0117_WYG_303-20b>¶
此滄波明月珠明珠白璧相照耀知音更學絲桐妙傳¶
得吳儂子夜歌彈為楚客陽春調爾有吴越思言之使¶
我迷罷琴惆悵孤月落衰猿老樹臨雙溪他年同泛山¶
隂雪聽爾琴中烏夜啼¶
　　　扶溪春望¶
溪頭望春春色深美人不見勞予心緑波𣺌渺向南浦¶
罨畵樓臺芳樹隂天涯滿目丹青障春日春花兩揺漾¶
翡翠蘭苕不可思鴛鴦桂樹長相望相望相思雲路遥¶
<pb:KR4h0117_WYG_303-21a>¶
金塘流水亂春潮採菱風急桂舟晚疑是當年楊子橋¶
橋邊楊桞青青好惆悵春心被花惱浦口迴船欲訪君¶
相思一夜蘼蕪老¶
　　　寄道士蕭止菴¶
昔寓朱明洞神逰碧澗阿庭臨棲鶴樹衣拂掛猿蘿鳳¶
吹青雲曲龍琴白雪歌仍慙勾漏令塵夢入槐柯¶
　　　又¶
頗棄人間事來參内景篇借騎緱嶺鶴相訪大羅仙稽¶
<pb:KR4h0117_WYG_303-21b>¶
首傳丹訣長歌入紫烟璚花不着處同掃石床眠¶
　　　贈陳憲使還嘉興¶
蘅臯理輕檝華筵餞逺人潮生碧海曙雨歇紅亭春適¶
越遂辭禄還吴思問津超然不可企遥睇東山雲¶
　　　楊氏湛碧軒¶
桂浦含秋氣蘿軒澹夕隂鷺窺明鏡徹雲度彩屏深宴¶
坐消塵慮遐觀恣賞心羣賢思歴下吟嘯屬芳音¶
　　　送邵李二巡簡赴京¶
<pb:KR4h0117_WYG_303-22a>¶
驛樹殘朝雨汀潮急暝流旌麾從此别尊酒慰離憂虎¶
石經銜箭龍門擬共舟蟾溪他夜月思爾玉京逰¶
　　　贈白守中之湖廣¶
王孫芳草緑離思滿西州桂醑秦淮夕蘭橈江漢秋名¶
藩今所重形勝昔無儔元規賓從美吟嘯在南樓¶
　　　詩僧杞上人得㫖歸鄱陽葬親二十二韻¶
白下春容减紅亭麗日升暫邀芸閤彥相送草堂僧輦¶
轂同文㑹旃檀異徳稱詩名隨處滿華幄自天承久被¶
<pb:KR4h0117_WYG_303-22b>¶
宸衷眷仍推講座登離宫頻召對前席譽材能尚倉供¶
蒲饌禪宗問葛藤龍河朝洗鉢鹿苑夜傳燈般若翻神¶
貝袈裟出御繒抽毫聨百詠揮塵竟三乘浄洒銀河水¶
清涵玉井氷虚空常湛湛行住獨兢兢陟屺懐芝壠瞻¶
雲别蔣陵綸音旌孝徳珍翰誄先堋寸草慈輝映雙林¶
瑞露凝逍遥無俗慮攀餞有佳朋祖帳瓊花墮皇京寳¶
樹層江流桮浩渺巖戸錫飛騰綺㪚烟霞動珠含水月¶
澄虎溪從恵逺牛渚待袁宏莫厭塵縁混終知雅頌興¶
<pb:KR4h0117_WYG_303-23a>¶
澹湖吟賞遍來就鶴書徵¶
　　　遊黄陂五十韻¶
吾郡山川秀黄陂亦有名聞君談勝㮣邀我共逰行路¶
指蒼崖近村臨碧澗縈塵囂辭澒洞丘壑願經營繚繞¶
茭塘曲潺湲水碓清深泥縁狭徑積雨漲前阬披陟衣¶
裳濕扶擕杖屨輕陽雲迷靉靆欹石履崢嶸俗訝精靈¶
異誰知唱和情林僧來問訊野老亦逢迎注椀金芽茗¶
充庖玉笋羮敲推籬犬吠餽餉草鷄烹少憩沾微醉前¶
<pb:KR4h0117_WYG_303-23b>¶
趨若有程土門斜束隘坡岸敞連坪石馬眠荒壠昭陵¶
失廢塋騰蛟雙踴躍蹲豹互狰獰迢逓峰巒起穹窿窟¶
竇鳴嶺麋超險峻潭鮪漾澄泓㶁㶁泉分潔欣欣草並¶
榮奔流寒潄玉磐石迥疑城避地傷前事窮途蹙逺征¶
蟻柯塵業誤魚木禍羅嬰嵗月重登覽煙霞幾變更陳¶
雷今合契黄綺舊同聲招隐依松桂尋芳拾杜蘅逍遥¶
吟伐木談笑坐班荆鳳澗葳蕤合螺峰宛轉明田家深¶
處樂王政此時平雜㳫歡樵採喧闐羡偶耕豐年饒芋¶
<pb:KR4h0117_WYG_303-24a>¶
栗膏壤足稌秔鼓腹雍熙叟居巢太古氓幽懐真可豁¶
佳境實難并白鶴鳴相狎青猿戲不驚静中無俗念方¶
外有賢英蕙結靈均珮松號子晉笙仰窺懸瀑浄側度¶
小橋横茅舍藤穿牖柴窗竹覆楹花簷風陣陣桐巷鳥¶
嚶嚶席帽㸔雲坐匏尊倚樹傾凉颸驅溽暑斜照弄新¶
晴枕石延詩思臨流破宿酲踈慵聊翰墨沈湎愧缾罌¶
着屐隨康樂回車泣歩兵祗應除世鞅端可脱塵纓趨¶
走煩童御徉狂托弟兄橘中期四友林下憶三生絶徳¶
<pb:KR4h0117_WYG_303-24b>¶
瓢須棄忘形席任争𤣥言超混沌遐舉問蓬瀛瑶草行¶
堪掇丹砂煉欲成他年求道侣即此締幽盟¶
　　　勢相國李公善長¶
吾君神武定中朝丞相勲名冠百僚漢室興王推鄧禹¶
唐宗開國任房喬江淮草木知名舊吴越山川闢地遥¶
好向龍樓扶赤日便觀麟閣近璇霄¶
　　　呈張昶參政¶
絲綸閣下五雲飄政事堂中八座超班馬文章傳舊學¶
<pb:KR4h0117_WYG_303-25a>¶
夔龍勲業慶新朝宫花露重金莖賜衢桞風清玉珮揺¶
江海微生叨近侍也隨丹鳳舞簫韶¶
　　　呈汪朝宗叅議¶
龍飛江表仗能臣虎變淮陽有俊人幃幄春風勤夙夜¶
藩垣南寄息風塵聞雞屢促鳴珂入倚馬仍㸔草檄頻¶
越客狂名叨薦啟無因東閣拜平津¶
　　　北㨗應制¶
王師幾日定秦郵詔發竒兵出夀州横海樓船通楚甸¶
<pb:KR4h0117_WYG_303-25b>¶
羽林旌節渡淮流胡笳慘動關山月戎帳威傳草木秋¶
聞道鷹揚能奮迅思歸燕將莫夷猶¶
　　　送董文啟之江夏宰¶
委珮晨㸔拜玉除西㳺真食武昌魚王孫碧草秋無際¶
仙掌金莖露下初今日才名須卓茂當年詞賦説相如¶
登臨若對南樓月待爾賔鴻寄尺書¶
　　　贈王深之官永康¶
賞心亭下玉壺傾客裏難堪送客情沙際緑蕪朝雨净¶
<pb:KR4h0117_WYG_303-26a>¶
天涯江樹晚雲平扁舟剡水因乘興髙䇿河汾舊有名¶
勿謂微官淹驥足金華涼月對秋清¶
　　　正月初四日南郊禮成¶
午夜祥雲繞太微聖明開運六龍飛簫韶享帝聲容麗¶
玉帛來王厯數歸寳幄天光臨負扆金輿春色映垂衣¶
儒臣幸覩唐虞際三祝堯年仰曙輝¶
　　　謁黄石公廟¶
榆徑深深一草堂松階寂寂半斜陽青山逺近分齊魯¶
<pb:KR4h0117_WYG_303-26b>¶
黄石英靈閱漢唐碑斷螭龍荆棘暗壇空鸞鶴檜槐蒼¶
鄉人更説傳書意故國風雲人渺茫¶
　　　舟泊龍灣寄孫仲衍¶
吴檣楚柂十年間又渡秦淮虎豹闗眼底故人成寂寞¶
夢中塵業負髙閑九州風雨東南㑹七澤波濤日夜還¶
江上思君雲路杳掀篷秋對蔣陵山¶
　　　贈洸口于巡簡¶
東郡于公最有名為儒曽事魯諸生鶴書三聘雲間下¶
<pb:KR4h0117_WYG_303-27a>¶
龍劔雙飛海上行明月畫船依桂浦碧山紅樹繞花營¶
齊中舊客今誰在青眼相逢萬里情¶
　　　喜故人孫仲衍歸¶
十年東去入皇都詞賦争誇楚大夫踈㪚巳辭金馬籍¶
徉狂須覓𡵯兵厨花開上苑啼鸚鵡草緑南園泣鷓鴣¶
惟愛碧山吟巻在夜隨明月照蓬壺¶
　　　贈戴雲¶
十年慣聼京華雪忽憶聞雞夢覺時萬戸曉鐘金氣急¶
<pb:KR4h0117_WYG_303-27b>¶
九重仙仗珮聲遲湟州桂樹誰招隐庾嶺梅花有所思¶
一曲陽春知寡和郎官清勝浩然詩¶
　　　青宫哀詞(懿文皇/太子也)¶
前星光隕太微間雲闕龍歸不可攀慘結𤣥雲迷海嶽¶
淚揮寒雨遍戎蠻清都鶴駕翺翔逺緱嶺鸞笙縹緲還¶
遥想皇情哀慟處萬年松栢紫金山¶
　　　次韻仲衍巫峡秋懐¶
白帝孤城蜀漢間錦江秋色隔巴山霜清灔澦璚瑶動¶
<pb:KR4h0117_WYG_303-28a>¶
雨散陽臺紫翠環王事歸心俱未己世情岐路總相關¶
扁舟莫繫楓林下卧聽寒猿一夜還¶
　　　從軍行贈費指揮¶
英雄海左費將軍淮海吳門舊䇿勲又領貔貅三百萬¶
誓清沙漠報明君¶
　　　又¶
聞說沙場漸倒戈受降城北是灤河雛姬窈窕隨征馬¶
美酒蒲萄載駱駝¶
<pb:KR4h0117_WYG_303-28b>¶
　　　秋夜雜興¶
金風瑟瑟吹明河鎻窗時見流螢過誰家玉笛生離怨¶
知是吳儂子夜歌¶
　　　又¶
秦淮橋下江水清鳳凰臺前霜月明莫愁艇子繫何處¶
楊桞蕭蕭無限情¶
　　　折楊桞枝詞戲贈朱文昭¶
綠隂馳道繞隋宫拂雨撩煙送晚風萬樹千條都折盡¶
<pb:KR4h0117_WYG_303-29a>¶
不堪回首畵橋東¶
　　　遊洪範池與劉文正¶
洞門斜日照金潭千尺藤蘿掛石龕騎馬獨來髙處望¶
滿山松柏似江南¶
　　　小塘山居¶
璧月斜窗夜氣清禪棲無夢客燈明山中萬籟俱岑寂¶
惟有松聲答磬聲¶
　　　王孫挾彈圗¶
<pb:KR4h0117_WYG_303-29b>¶
樂逰原上競䌓華騎出天南白鼻騧宫錦不愁清露濕¶
五陵松柏絢朝霞¶
　　　又¶
馳道香莎剪翠茵金鞭閑颺落花塵溫泉樹晚歌鍾起¶
人識開元富貴春¶
　　　寄復初景翔諸友¶
寒泉疎竹映清秋曽記仙人太乙舟今日逢君同感慨¶
不堪清淚洒西州¶
<pb:KR4h0117_WYG_303-30a>¶
　　　又¶
荔枝原頭春水深多情得似玉郎心琵琶撥盡凉州曲¶
石竹花殘風滿林¶
　　　題野塘景¶
花落春塘急暝流湖光山色未銷憂雙雙白鳥忽飛去¶
撩亂文鴛不自由¶
　¶
　¶
<pb:KR4h0117_WYG_303-30b>¶
　¶
　¶
　¶
　¶
　¶
　¶
　¶
　石倉歴代詩選巻三百三¶
