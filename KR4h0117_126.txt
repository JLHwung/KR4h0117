# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.130432
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百二十六
<pb:KR4h0117_WYG_126-1a>¶
欽定四庫全書¶
　石倉歴代詩選巻一百二十六¶
　　　　　　　　　　　　明　曹學佺　編¶
　宋詩三¶
　　宋祁¶
　　　九日藥市作¶
陽九協嘉神期人始多暇五藥㑹廣㕓逰肩閙相駕靈¶
品羅賈區仙芬冒闉舍擷露来山阿斸烟去巖罅係道¶
<pb:KR4h0117_WYG_126-1b>¶
雜提攜盈襜更薦藉乗時物無賤投乏利能射饔芩互¶
作主參齊交相假曹植謹贋令韓康無二價西南嵗多¶
癘卑濕連春夏佳劑止刀圭千金厚相謝刺史主求瘼¶
萬室繫吾化顧賴惡石功捫衿重慚唶¶
　　　思賢閣圖余真愧而成詠¶
忝中二千石罷去輒圗真揆余本完士早䝉善養仁執¶
笏班華位飛綏侍邃宸如何金紫服乃裹丘壑身西南¶
一面重朅来駕朱輪牽拙嵗再期初無徳在民形象安¶
<pb:KR4h0117_WYG_126-2a>¶
足紀崖略聊自陳質陋眸子瞭志泰眉宇伸誰謂彼已¶
子而傳阿堵神爵里三十八(自㕘預吕公而下凡四十/一人雷太尉張尚書程樞)¶
(副皆/再至)赫赫多名臣瞻前謝前哲垂後慚後人¶
　　　蜀地海棠繁媚有思加&KR1401;幹豐條苒弱可愛北¶
　　　　方所未見諸公作詩流播西人余素好玩不¶
　　　　能自黙然所道皆在前人陳迹中如國風申¶
　　　　章亦無愧云¶
蜀國天餘煦珍葩地所宜濃芳不隠葉併艷欲燃枝襞¶
<pb:KR4h0117_WYG_126-2b>¶
綵分羣蕚均霞㸃萬蕤淺深雙絶態啼笑兩妍姿絳節¶
排烟竦丹釭落帶垂迴文錦官日傳信到邉遲¶
　　　海椶¶
哆熾風葉張囷皴雨皮厚叢橑列葢端攅旄注旗首物¶
以稀見珍材緣怪忘醜¶
　　　枇杷¶
有果産西裔作花凌早寒樹繁碧玉葉柯疊黄金丸上¶
都不可寄咀味獨長歎¶
<pb:KR4h0117_WYG_126-3a>¶
　　　答朱公綽牡丹¶
珍蘤分清賞飛郵附翠籠蹄金㸃鬂密璋玉鏤跗紅香¶
惜持来逺春應摘後空玩詩仍把酒恨不與君同¶
　　　贈楞嚴舒公上人¶
丈室錦城隈庭閒地徧苔飯従香積取花續少林開講¶
晝經殘葉禪宵獨委煤無嫌一時學要是暮雲才¶
　　　将歸二首¶
逺假西南守三逢梅栁新衰令宦情薄老惜嵗華頻郫¶
<pb:KR4h0117_WYG_126-3b>¶
釀工銷日巴禽巧喚春離家何所恨雁後作歸人¶
雲棧短長亭今兹重作經卭崃叱殘馭蜀分使回星旅¶
鬂雙垂雪羈懐一泛萍驪駒在門久此曲若為聴¶
　　　長安道中悵然作¶
三輔古風烟征驂悵未前山園蓬顆外(賈山議始皇侈/塟言後世不得)¶
(蓬顆/蔽冢)宫室黍離邉樹老經唐日碑殘刻漢年便須真隕¶
涕不待雍門絃¶
興亡作今古事往始堪悲宫破黄山在城空北斗移走¶
<pb:KR4h0117_WYG_126-4a>¶
岡寒兔隠啼戍暮鴉飢灞岸重回首惟餘王粲詩¶
　　　過恵崇舊居¶
雖昧平生契懐賢要可傷生涯與薪盡法意共燈長遺¶
畫空觀貌殘詩孰補亡神期通一語無乃困津梁¶
　　　僑居¶
公宇静寥寥居然俗意銷屐閒誰記齒帶適自忘腰畝¶
首秋殘穫城西日暮樵比来行樂慣隨意度溪橋¶
　　　春晏宴北園¶
<pb:KR4h0117_WYG_126-4b>¶
天意歇餘芳人閒日始長落花風觀閣睡鴨雨池塘稍¶
倦持螯手猶殘藍尾觴春歸無所預羇客自回腸¶
　　　臘後晩望¶
寒日繫難定鳴笳弄已休凍崖初辨馬昏谷自量牛漢¶
樹臨闗密胡泉入塞流登髙能賦未風物古堯州¶
　　　贈清逸魏閑處士¶
奕世依岩石褒恩下帝庭姓名髙士傳父子少微星池¶
溜遙通澗家林近帶坰分明詔書意天極賜鴻㝠¶
<pb:KR4h0117_WYG_126-5a>¶
　　　答勸農李淵宗嘉州江行見寄¶
嘉月嘉州路軻峩接部船山圍杜宇國江入夜郎天霽¶
引溪流望涼供水閣眠愧君舟楫急遂欲濟長川¶
　　　中秋新霽壕水初滿自城東隅泛舟回謝公命¶
　　　　賦¶
齋舫談經後官池載酒行斜陽鳥外落新月樹端生演¶
漾思江浦夷猶遶郡城東轅有遺恨日想物華清¶
　　　再逰海雲寺作¶
<pb:KR4h0117_WYG_126-5b>¶
十里雲邉寺重驅千騎来天形欹野盡江勢讓山回園¶
柰濃成幄樓鐘近殷雷斜陽歸鞅促飛盖冒輕埃¶
　　　題信相院黙庵¶
對言方有黙因黙乃名庵庵留黙不遣一物遂為三龜¶
掃泥中痕正恐力弗堪自問呵黙者了然成妄談¶
　　　渡湘江¶
春過瀟湘渡真觀八景圗雲蔵岳麓寺江入洞庭湖晴¶
日花争發豐年酒易沽長沙十萬户逰女似京都¶
<pb:KR4h0117_WYG_126-6a>¶
　　　城隅晩意¶
寥寥天意晩稍覺并閭閒水落呈全嶼雲生失半山牛¶
羊樵路暗燈火客舟還暝思輸鳬鵠歸飛沆漭間¶
　　　夏日陪提刑彭學士登周襄王故城¶
聊隨漢使者一止周王城片雨北郊晦殘陽西嶺明野¶
禽呼自別香草問無名誰復黍離詠但多箕潁情¶
　　　東晉¶
倉卒浮江日聲明建號初羣臣讓禁臠上宰製單綀氣¶
<pb:KR4h0117_WYG_126-6b>¶
銳開桁戰心歡折屐書纎兒競撞壊不念好家居¶
　　　余昔逰雲臺觀謁希夷先生陳摶祠堂緬想其¶
　　　　人今追作此詩¶
仙館三峰下年華百嵗中夢休孤蝶往蛻在一蟬空蘂¶
笈微言秘宵晨浩氣通丹遺䑛後鼎林遣御餘風市霧¶
沈荒白餐霞委暗紅峨眉有歸約飛步與誰同¶
　　　懐古眺望¶
城闉聊属眺千古恨悠悠夏享空臺毁韓亡故社留廟¶
<pb:KR4h0117_WYG_126-7a>¶
祠旌頴鳳溪水識巢牛春色依林動晨烟傍戍浮庌騶¶
閒自集田鶴叫相求町篠夤緣密川葭靃靡柔櫟墟迷¶
鄭鄙隗路隔軒逰感昔如吾輩曽經㡬斛愁¶
　　　詠史¶
古有容容福人譏齪齪員生貪巧作奏死戒直如弦欲¶
重髙門地非論媚竈天詩書大儒冢絲竹後堂旃東閣¶
翻芻馬西園竊瘞錢道謀誰執咎户選不因賢朱鼓成¶
妖日羌雛入賀年須防反室詔終取闔門憐異日䜛成¶
<pb:KR4h0117_WYG_126-7b>¶
錦先時黙似蟬空貽後人歎流涕掩青編¶
　　　覽蜀宫故城作¶
國破江山老人亡岸谷摧鴛飛今日屋鹿聚向時臺故¶
苑猶霏雪荒池但刼灰頳遺糊處壤闔記數殘枚恨月¶
窺林下悲風覓隴来依城狐獨速失厦燕裴回廢社繞¶
存樹隂垣自上苔有情惟杜宇長為故王哀¶
　　　集海雲鴻慶院¶
地勝祠仍古春餘物徧華山雲時抱石佛雨不萎花嶺¶
<pb:KR4h0117_WYG_126-8a>¶
挟樓梯峻巖牽殿墄斜淙谿雜環珮怪蔓走龍蛇供坐¶
僧飛鉢香園客戲沙吾逰真草草深意属青霞¶
　　　次韻和季長學士正月二十八日出郊見寄之¶
　　　　什(邦人以是日祠保夀/侯及唐杜丞相云)¶
雅俗傳祠日年華重宴辰初陽澹江霧小雨破街塵客¶
盖浮輕吹齋刀儼後陳林芳催兔目原色換龍鱗壤路¶
歌聲雜褠倡舞疊新持盃徧酬客惟欠眼中人¶
　　　十日宴江瀆亭¶
<pb:KR4h0117_WYG_126-8b>¶
節去歡猶在賔来賞更延悠揚初短日凄𦂳乍寒天霽¶
沼元非漲秋花自少妍蟻留新獻酎蕙續不殘烟戲鰋¶
衝餘藻逰龜避折蓮流芳真可惜従此遂凋年¶
　　　漱玉齋前雜卉皆龍圗王至之所植各賦一章¶
　　　　凡得八物或賞或否亦應乎至之之意歟遂¶
　　　　寫寄至之¶
　　　　萱草¶
脩莛無附葉繁萼攅莛首每欲問詩人定得忘憂否¶
<pb:KR4h0117_WYG_126-9a>¶
　　　　淡紅石榴¶
移植自西南色淺無媚質不競灼灼華而效離離實¶
　　　　芍藥¶
有名見鄭風今賞異疇日采花當采根可能治民疾¶
　　　　蜀葵¶
紅白相嗣繁色鈍香亦淺相對庭户間俗尚焉能免¶
　　　　竹¶
脩脩稍出類辭卑不肯叢有節天容直無心道與空¶
<pb:KR4h0117_WYG_126-9b>¶
　　　　菊¶
纎莖寒始密秀葉晩逾滋芳意君須識羣葩搖落時¶
　　　　芭蕉¶
不枝惟葉茂無幹信中空所以免摧折為依君子風¶
　　　官下¶
東泊驂驒一駐車騩雲芣木澹扶疎(鄭有/騩山)風經禦冦仙¶
逰外野識裨諶草創餘頴谷寒烟仍井邑時門殘日但¶
丘墟兩都大道過従盛不稱支離佩左魚¶
<pb:KR4h0117_WYG_126-10a>¶
　　　洛陽春¶
寳樓斜倚闕西天北轉樓隂壓素漣白雪久殘梁複道¶
黄頭閒守漢樓船塵輕未損朝来霧樹暖才容臘外烟¶
弭節不妨饒悵戀待歌魚藻記他年¶
　　　寄題相臺太尉韓公書錦堂¶
瑞節前驅晝錦身堂成署榜示州民遷鶯賀燕聮翩集¶
嘉樹甘棠次第春漳岸夕波通沼溜魏臺暾日弄梁塵¶
君看千古青編上得意如公有㡬人¶
<pb:KR4h0117_WYG_126-10b>¶
　　　寒食假中作¶
九門烟樹蔽春㕓小雨初晴潑火前草色引開盤馬地¶
簫聲催暖賣餳天縈絲早絮輕無著弄袖和風細可憐¶
鼇署侍臣貪出沐珉穈珠餡愧頒宣¶
　　　把酒¶
歌管嘈嘈月露前且将身世付酡然謾誇鼷䑕機頭箭¶
不識醯雞甕外天青史有人譏巧宦黄金無術治流年¶
君看醉趣兼醒趣始覺靈均更可憐¶
<pb:KR4h0117_WYG_126-11a>¶
　　　余既到郡有詔仍修唐書寄局中諸僚¶
一章通奏領州麾詔許殘書得自隨吾黨成章真小子¶
官巾了事是癡兒昏眸視久花争亂倦首搔餘雪半垂¶
所願弟兄皆傑筆劉生當見汗青期¶
　　　真定述事¶
莫嫌屯壘是邉州試聴山河說上逰帳下文書三幕府¶
馬前鞾靺五諸侯王藩故社經涂國俠窟餘風解服仇¶
四十年来民緩帶使君何事不輕裘¶
<pb:KR4h0117_WYG_126-11b>¶
　　　擬杜子美峽中意¶
天入虚樓倚百層四方遙謝此登臨驚風借壑為寒籟¶
落日容雲作暝隂峴井北抛王粲宅楚衣南逐女嬃砧¶
十年不識長安道九籥宸開紫氣深¶
　　　春宴行樂家園¶
園芿初乾小雨泥飲壺逰屐况親攜身輕早蝶千回舞¶
技癢新禽百種啼乗飲草茵侵坐軟畏風桃綬向林低¶
陽暉自有留人意銜照髙樓未遽西¶
<pb:KR4h0117_WYG_126-12a>¶
　　　落花¶
墜素翻紅各自傷青樓烟雨忍相忘将飛更作迴風舞¶
已落猶成半面妝滄海客歸珠迸淚章臺人去骨遺香¶
可能無意傳雙蝶盡付芳心與蜜房¶
　　　将到都先獻樞密太尉相公¶
再試州旟驗不才却将憔悴到中臺相車問罷同牛喘¶
大厦成時與燕来今日謀猷須丙魏他年賓客但鄒枚¶
西園聞道餘春在尚及花前瀲艷盃¶
<pb:KR4h0117_WYG_126-12b>¶
　　　和致政燕侍郎舟中寄晏尚書¶
異時仙閣對三休頓首辭榮動邃旒䟽廣故僚供祖帳¶
䲭夷盡室付歸舟側堦生玉懐歡宴列壁圗山代逺逰¶
新句漸髙塵累少紫芝巖曲要相求¶
　　　送越州陸學士¶
梅天霞破候旗乾鄉樹依然越絶間挟䇿當年逢掖去¶
懐章此日繡衣還亭餘内史浮觴水路入仙人取箭山¶
牛酒盛誇先野宴不妨春詔得親班¶
<pb:KR4h0117_WYG_126-13a>¶
　　　成都¶
風物繁雄古奥區十年傖父巧論都雲藏海客星間石¶
花識文君酒處壚兩劍作闗屏對繞二江聮派練平鋪¶
此時全盛超西漢還有淵雲杼頌無¶
　　　二月十八日席上方憶季長未還不同斯樂欲¶
　　　　作詩寄之㑹使者来已有新章今牽聮成篇¶
　　　　拜呈上¶
烟壓西郊雨壓津滿城歌吹為芳辰江形左右衣留帶¶
<pb:KR4h0117_WYG_126-13b>¶
栁色髙低麴與塵暖逼園花迎望密曉催林鳥每啼新¶
知君貪擁光華節未肯樽前共惜春¶
　　　九日宴射¶
佳節憑髙駐綵旗亭臯霧罷轉晨曦堋間羽集號猿後¶
臺外塵飛戲馬時芳菊治疴争汎蘂丹茰辟惡徧傳枝¶
明年此㑹知何處醉玉頹山不用辭¶
　　　程密學知益州¶
墀塗晝對別堯蓂細札芝泥襲綬馨三蜀舊臺呼輻寵¶
<pb:KR4h0117_WYG_126-14a>¶
十連新府夢刀靈雲梯霽日明鈎棧雨閣蒼苔蝕劍銘¶
只恐亷襦歌未厭熒煌歸應六符星¶
　　　重陽不見菊¶
蜀地秋髙未擬寒翠苞如粒露華乾重陽巳過君休恨¶
留取金英晩節看¶
　¶
　¶
　¶
<pb:KR4h0117_WYG_126-14b>¶
　¶
　¶
　¶
　¶
　¶
　¶
　¶
　石倉歴代詩選巻一百二十六¶
