# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.009310
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百二十
<pb:KR4h0117_WYG_120-1a>¶
欽定四庫全書¶
　石倉歴代詩選巻一百二十¶
　　　　　　　　　　　　眀　曹學佺　編¶
　晩唐拾遺七¶
　　令狐峘¶
　　　釋奠日國學觀禮聞雅頌¶
肅肅先師廟依依冑子羣滿庭陳舊禮開户拜清芬萬¶
舞當華燭簫韶入翠雲頌歌當曉聽雅吹度風聞澹泊¶
<pb:KR4h0117_WYG_120-1b>¶
調元氣中和美聖君惟餘東魯客蹈舞向南薫¶
　　李肱¶
　　　試霓裳羽衣曲¶
開元太平日萬國賀豐嵗梨園厭舊曲玉座流新製鳳¶
管遞叅差霞衣競搖曵宴罷水殿空輦餘香草細蓬壺¶
事已乆仙樂功無替誰肯聽遺音聖明知善繼¶
　　劉言史¶
　　　王中丞宅夜觀舞胡騰¶
<pb:KR4h0117_WYG_120-2a>¶
石國胡兒人見少蹲舞罇前急如鳥織成蕃帽虚頂尖¶
細㲲胡衫雙袖小手中抛下蒲萄盞西頋忽思鄉路逺¶
跳身轉轂寳帶鳴弄脚繽紛錦靴軟四座無言皆瞋目¶
横笛琵琶徧頭促亂騰新㲭雪朱毛傍拂輕花下紅燭¶
酒䦨舞罷絲管絶木槿花西見殘月¶
　　潘緯¶
　　　琴詩¶
客来鳴素琴惆悵對遺音一曲起扵古幾人聽到今晝¶
<pb:KR4h0117_WYG_120-2b>¶
寒風靄逺日泛月煙深夙續水山操坐生方外心¶
　　魏璀¶
　　　湘靈鼓瑟¶
瑶瑟多哀怨朱絃且莫聽扁舟三楚客藂竹二妃靈淅¶
瀝聞餘響依稀欲辨形柱間寒水碧曲裏暮山青良馬¶
悲銜草逰魚思繞萍知音若相遇終不滯南溟¶
　　王邕¶
　　　前題¶
<pb:KR4h0117_WYG_120-3a>¶
寳瑟和琴韻靈妃應樂章依稀聞促柱髣髴夢新粧波¶
外聲初發風前曲正長凄清和萬籟斷續繞三湘轉覺¶
雲山逈空懐杜若芳誰能傳此意雅㑹在宫商¶
　　鄭絪¶
　　　寒夜聞霜鐘¶
霜鐘初應律寂寂出重林拂水宜清聽凌空散逈音舂¶
容時未歇揺曵夜方深月下和虚籟風前間逺砧淨兼¶
寒漏徹閒裏暑更侵遥想千山外泠泠何處尋¶
<pb:KR4h0117_WYG_120-3b>¶
　　厲𤣥¶
　　　緱山月夜聞王子晉吹笙¶
緱山眀月夜岑寂隔塵氛紫府參差曲清宵次第聞韻¶
流多入洞聲度半和雲拂竹鸞驚侣經松鶴舞羣蟾光¶
聽處合仙路望中分坐惜千嵒曙遺音過汝墳¶
　　獨孤申叔¶
　　　終南精舍月中聞磬¶
精廬凝夜景天宇滅埃氛幽磬此時擊餘音幾處聞歩¶
<pb:KR4h0117_WYG_120-4a>¶
檐河漢度文榮月中分斷絶如殘漏凄清不隔雲羈人¶
方罷夢獨鴈忽迷羣¶
　　王丘¶
　　　詠史¶
髙潔非飬正盛名亦險艱偉哉謝安石携妓入東山雲¶
巖響金奏空水灎朱顔蘭露滋香澤松風鳴佩環歌聲¶
入空盡舞影到池閒杳眇同天上繁華非代間巻舒混¶
名跡縱誕無憂患何必蘇門子㝠然閉清關¶
<pb:KR4h0117_WYG_120-4b>¶
　　張良璞¶
　　　前題¶
享年八十已厯數窮蒼生七虎門源上咆哮關内鳴建¶
都用鶉宿設險因金城舜曲煙火起汾河珠翠眀海雲¶
引天㐲朔雪㽞邊兵作孽人怨乆其亡鬼信盈素靈感¶
劉季白馬從子嬰昬虐不務徳百代無芳聲¶
　　韋楚老¶
　　　祖龍行¶
<pb:KR4h0117_WYG_120-5a>¶
黑雲兵氣射天烈壮士朝眠夢寃結祖龍一夜死沙邱¶
胡亥空隨鮑魚轍腐肉偷生三千里偽書先賜扶蘇死¶
墓接驪山土未乾瑞光已向芒碭起陳勝城中鼔三下¶
秦家天地如崩瓦龍蛇掩亂入咸陽少帝空隨漢家馬¶
　　李渉¶
　　　六歎¶
漢臣一沒零丁塞牧羊西過隂沙外朝憑南鴈信難回¶
夜望北辰心獨在漢家茅土横九州高門長㦸分王侯¶
<pb:KR4h0117_WYG_120-5b>¶
但將鐘鼓恱私愛肯以犬羊爲國羞夜霜寒雲卧氷雪¶
嚴風獨刄垂旌節丁年奉使白頭歸泣盡李陵衣上血¶
　　徐九臯¶
　　　送部四鎮徃單于别知故¶
天下今無事雲中獨未寕忝驅更戍卒方逺送邊庭馬¶
飲長城水軍占太白星國恩行可報何必守經營¶
　　顔粲¶
　　　吳宫教美人戰¶
<pb:KR4h0117_WYG_120-6a>¶
有客陳兵畫功成欲覇吳玉顏承将略金鈿指軍符轉¶
佩風雲暗鳴鼙錦繡趨雪花頻落粉香汗盡流珠掩笑¶
誰欺令嚴刑必用誅至今孫子術猶可静邊隅¶
　　李約¶
　　　從軍行¶
㸔圖閒教陣畫地靜論邊烏壘天西戍鷹姿塞上川路¶
長惟算月書逺每題年無復生還望翻思未别前¶
　　崔鉉¶
<pb:KR4h0117_WYG_120-6b>¶
　　　凱旋進詩¶
邊陲萬里注恩波宇宙羣方洽凱歌右地名王爭觧甲¶
逺方戎壘盡投戈煙塵永息三秋戍瑞歲遥清九折河¶
共偶聖明千載運更觀俗阜與時和¶
　　張友正¶
　　　賦得錦帶佩吳鈎¶
帶劍誰家子春朝紫陌逰結邉霞聚錦懸處月隨鈎綵¶
縷廻文出雄芒練影浮葉依花裏艶霜向鍔中秋的皪¶
<pb:KR4h0117_WYG_120-7a>¶
眀驄馬斕斒映綺裘應須待報國一刎月支頭¶
　　劉真¶
　　　九老㑹¶
垂絲今日幸同筵朱紫居身是大年賞景尚知心未退¶
吟詩猶覺力完全閒庭飲酒連三月在席權豪象七賢¶
山茗煮時秋霧碧玉杯斟處彩霞鮮臨階花笑如歌妓¶
傍竹松聲當管絃雖未學窮生死訣人間豈不是神仙¶
　　崔備¶
<pb:KR4h0117_WYG_120-7b>¶
　　　使院憶山中道侣兼懐李約¶
松竹去名嶽衡茅思舊居山君水上印天女月中書舊¶
帙芸香在空奩藥氣餘褐衣寛易攬白髪少難梳病栁¶
傷摧折殘花惜掃除憶巢同倦鳥避網甚跳魚阮巷慙¶
交絶商巖愧跡疎與君非宦侣何日共樵漁¶
　　李約¶
　　　城南訪裴氏昆季¶
相思起中夜夙駕訪柴荆早霧桑柘隠曉光谿澗眀村¶
<pb:KR4h0117_WYG_120-8a>¶
蹊蒿棘間徃徃斷新耕貧野煙火微盡無烏鳶聲田頭¶
逢餉人道君南山行南山千里峰盡是相思情野老無¶
拜揖村童多躶形相呼看車馬顔色喜相驚荒圃雞豚¶
樂頽牆禾莠生欲君知我來壁上空書名¶
　　楊䕫¶
　　　金陵逢張喬¶
殊鄉㑹靣時辛苦兩情知有志年空過無媒命亦竒吟¶
餘春漏急話舊酒巡遲慷慨如堪倚休驚鬂上絲¶
<pb:KR4h0117_WYG_120-8b>¶
　　蘇廣文¶
　　　自商山宿陶令舊隠¶
聞道花源堪避秦尋幽數日不逢人煙霞洞裏無雞犬¶
風雨林中有鬼神黄公石上三芝秀陶令門前五栁春¶
醉卧白雲閒入夢不知何物是吾身¶
　　蕭祐¶
　　　奉陪相公西亭夜宴陸郎中¶
𢎞閣陳芳宴嘉賔此㑹難交逢貴日重醉得少時歡歛¶
<pb:KR4h0117_WYG_120-9a>¶
黛凝歌思求音足筆端一聞清佩動珠玉夜珊珊¶
　　羊昭業¶
　　　奉和襲美見㽞小宴次韻¶
澤國春來少遇晴有花開日且飛觥王戎似電休推病¶
周顗纔醒衆却驚芳景漸濃偏熟酒暖風初暢欲調鶯¶
知君不肯燃官燭爭得華筵徹夜眀¶
　　鄭史¶
　　　秋日零陵與幕下諸賔逰河夜宴¶
<pb:KR4h0117_WYG_120-9b>¶
湘月蘋風乍暢襟燭前江水練千尋新秋宋玉能為賦¶
永夕袁宏好共吟輦下翠鵝須强展樽中緑蟻且徐斟¶
汀沙漸有珠凝露緩棹蘭橈任夜深¶
　　鄭鍚¶
　　　邯郸少年行¶
霞鞍金口騮豹䄂紫貂裘家住叢䑓下門前漳水流喚¶
人呈楚舞借客試吳鈎見說秦兵至甘心赴國讐¶
　　李廓¶
<pb:KR4h0117_WYG_120-10a>¶
　　　長安少年行¶
金紫少年郎繞街鞍馬狂身從左中尉官屬右春坊剗¶
戴揚州㡌重薰異國香垂鞭踏青草來去杏園芳¶
　　　其二¶
㦸門連日閉苦飲惜殘春開鎻通新客教姬屈醉人清¶
歌牽白馬自舞踏紅茵時軰皆相許平生不負身¶
　　　其三¶
新年高殿上始見有光輝玉鴈排方帶金鵝立仗衣酒¶
<pb:KR4h0117_WYG_120-10b>¶
深和椀賜馬疾打珂飛朝下人爭㸔香街意氣歸¶
　　　其四¶
小婦教鸚鵡頭邊喚酒醒犬嬌眠玉簟鷹掣撼金鈴碧¶
地攅花障紅泥待客亭雖然長按曲不飲不曽聽¶
　　栁荘¶
　　　劉生¶
四座驚稱孟豪雄道姓劉廣陌通朱邸大路起青樓要¶
賢驛已置留客轄仍投光斜日下霧庭隂月上鈎¶
<pb:KR4h0117_WYG_120-11a>¶
　　張爲¶
　　　秋醉歌¶
金風䬃已起還是招漁翁携手天姥岑自弹嶧陽桐脫¶
却登山履赤脚翹青笻泉聲掃殘暑猿臂攀長松翠微¶
泛樽綠苔蘚分煙紅造化處術内相對數壺空醉眠嶺¶
上草不覺夜露濃一夢到天曉始覺一醉中皎然夢中¶
路直到瀛州東初平把我臂相與騎白龍三㽞對上帝¶
黄流十二重上帝賜我酒送我敲金鐘寶閣香歛苒琪¶
<pb:KR4h0117_WYG_120-11b>¶
樹寒玲瓏動葉如笙簧音律相怡融珍重此一醉百骸¶
出樊籠長如此夢魂永謝喬與松¶
　　馬異¶
　　　暮春醉中寄李于¶
歡異且交親酒生開甕春不須愁犯卯且乞醉過申折¶
草為籌筯鋪花作錦茵嬌鶯解言語㽞客也殷勤¶
　　李渉¶
　　　醉中贈崔膺¶
<pb:KR4h0117_WYG_120-12a>¶
與君兄弟匡嶺故與君相逢揚子渡白浪南分呉塞雲¶
綠楊深入隋宫路隋家文物今雖改舞館歌䑓今尚在¶
煬帝陵邉草木深汴河流水空歸海今古悠悠人自别¶
此地繁華終未歇大道青樓夾翠烟瓊墀繡帳開眀月¶
與君一言兩相許外捨形骸中爾女揚州歌酒不可追¶
洛神映箔湘妃語白馬黄金爲身置誰能獨羨他人醉¶
暫到香爐一夕間長展愁眉百世事君㸔白日光如箭¶
一度别來顔色變早謀侯印佩腰間莫遣㸔花鬂如霰¶
<pb:KR4h0117_WYG_120-12b>¶
　　鄭顥¶
　　　續夢中十韻¶
間嵗流虹節歸軒出禁扃奔波流畏景瀟灑夢殊庭境¶
象非曽到崇嚴昔未經日斜烏歛翼風動鶴梳翎異苑¶
人爭集凉䑓筆不停石門霧露白玉殿莓苔青若匪灾¶
先兆何緣思入冥御爐虛仗馬華蓋負云亭白日成千古¶
金縢閟九齡小臣衰絶筆湖上泣青萍¶
　　蘇廣文¶
<pb:KR4h0117_WYG_120-13a>¶
　　　夜歸華山因寄幕府¶
山村寥落野人稀竹裏衡門掩翠微溪路夜隨眀月入¶
亭臯春伴白雲歸嵇康懶慢仍躭酒范蠡逋逃乆拂衣¶
汀畔數鷗閒不起只應知我也忘機¶
　　鄭常¶
　　　寄邢逸人¶
羨君無外事日與世情稀地僻人難到溪深鳥自飛儒¶
衣荷葉老野飯藥苖肥疇昔江湖意如今憶共歸¶
<pb:KR4h0117_WYG_120-13b>¶
　　蘇廣文¶
　　　春日過田明府遇焦山人¶
陶公歸隠白雲溪買得春泉溉藥畦夜靜林間風虎嘯¶
月眀枝上露禽棲陳倉邑吏驚烽火太白山人訝鼓鼙¶
相見只言秦漢事武陵溪裏草萋萋¶
　　李幼卿¶
　　　寄獨孤至之¶
近日霜毛一畨新别時芳草兩廻春不堪花落花開處¶
<pb:KR4h0117_WYG_120-14a>¶
况是江南江北人薄宦龍鐘心懶慢故山寥落水奫淪¶
緣君愛我疵瑕少願竊仁風寄老身¶
　　陳政¶
　　　贈竇蔡二記室¶
崐山積良寳大厦構衆材馬卿委官去鄒子背淮來風¶
流信多美朝夕豫平䑓逸翮獨不羣清才復道上六輔¶
昔惟名二江今振嚮英華雖外發磨琢終内朗四海奮¶
羽儀清風乆播馳沈鬱林難厠青山翻易阻廻首望煙¶
<pb:KR4h0117_WYG_120-14b>¶
霞誰知慕儔侣飄然不繫舟爲情自可求若奉西園夜¶
浩想北園愁無因逐萍藻從爾泛清流¶
　　楊凌¶
　　　奉酬韋滁州寄示¶
淮陽爲郡暇坐惜流芳歇散懐累榭風清暑澄潭月陪¶
燕辭三楚戒途綿百粤非當逺别時雅奏何由發¶
　　楊洵美¶
　　　答李昌期¶
<pb:KR4h0117_WYG_120-15a>¶
三山載羣仙峨峨鹹浪中雲衣剪不得此路安可從我¶
生亦何事出門如飛蓬白日又黄昬所悲瑶草空蟲聲¶
故鄉夢枕上禾黍風吾道如未喪天運何時通¶
　　李逢吉¶
　　　酬致政楊祭酒見寄¶
初還相印罷戎旃䕶守皇居在紫煙妄比酇侯功蔑爾¶
每懐疎傳意悠然應将半俸霑閭里料入中條訪洞天¶
十載别離那可道倍令驚喜見來篇¶
<pb:KR4h0117_WYG_120-15b>¶
　　李觀¶
　　　宿裴友書齋¶
卧君山窓下山鳥與我言清風何颼颼松栢中夜繁乆¶
逰失歸趣宿此似故園林煙還近郊谿永落古原穉子¶
不待曉花間出柴門¶
　　章八元¶
　　　歸桐廬舊居寄嚴長史¶
昨辭天子棹歸舟家在桐廬憶舊丘三月暖時花競發¶
<pb:KR4h0117_WYG_120-16a>¶
兩溪分處水爭流近聞江老傳鄉語遥見山家減旅愁¶
或在醉中逢夜雪懐賢應向剡川逰¶
　　陸長源¶
　　　酬孟十二新居見寄¶
大道本夷曠髙情亦冲虚因隨白雲意偶逐青蘿居青¶
蘿分蒙宻四序無惨舒餘清濯子衿散彩還吾廬去嵗¶
登美第榮名在公車将必繼管蕭豈惟躡應徐首夏尚¶
清和殘芳徧丘墟褰幃䕃窓栁汲井滋園蔬逹者貴知¶
<pb:KR4h0117_WYG_120-16b>¶
心古人不顯除愛君蒋生逕且著茂陵書¶
　　鄭雲叟¶
　　　山居¶
不見有人尋移菴更入深落花流澗水眀月照松林醉¶
勸頭陀酒閒教孺子吟身同雲外鶴斷得世塵侵¶
　　　又¶
不求朝野知卧見嵗華移採藥歸侵夜聽松飯過時荷¶
竿尋水釣背局上嵓棊祭廟人來說中原正亂離¶
<pb:KR4h0117_WYG_120-17a>¶
　　楊顔¶
　　　田家¶
小園足生事尋勝日傾壺蒔蔬利于鬻纔青間已無四¶
隣因野竹日夕採其枯田家心適時春色徧桑榆¶
　　權澈¶
　　　題沈黎城¶
蘇子卧北海馬翁渡南洲迹恨事乃立功達名遂休夜¶
聞羽書至召募此邊州鐵騎耀楚甲玉匣横呉鈎雪厚¶
<pb:KR4h0117_WYG_120-17b>¶
羣山凍蓬飛荒塞秋乆戌曷辭苦數戰期封侯不學䜿¶
儒軰談經空白頭¶
　　崔魯¶
　　　春晩岳陽城言懐¶
煙花零落過清明異國光隂老客情雲夢夕陽愁裏色¶
洞庭春浪坐來聲天邉一與舊山别江上幾㸔芳草深¶
獨凭欄干意難冩暮笳鳴軋滿孤城¶
　　陳存¶
<pb:KR4h0117_WYG_120-18a>¶
　　　寓居武丁館¶
暑雨飄已過凉飈觸幽衿虚館無喧塵綠槐多晝隂俯¶
視古苔積仰聆早蟬吟放卷一長想閉門千里心¶
　　賀蘭朋吉¶
　　　客舍喜友人相訪¶
荒居無四隣誰肯訪來頻古樹秋中葉他鄉病裏身鴈¶
聲風送急螢影月流新獨爲成名晩多慙見友人¶
　　韋蟾¶
<pb:KR4h0117_WYG_120-18b>¶
　　　道林寺¶
石門逈接蒼梧野愁色隂深二妃寡廣殿崔嵬萬壑間¶
長廊詰曲千巖下靜聽林飛念佛鳥細㸔壁畫䭾經馬¶
暖日斜眀螮蝀梁濕煙散羃鴛鴦瓦北方部落檀香塑¶
西園又書貝葉冩壊欄迸竹醉好題宦路垂藤疲堪把¶
沈裴筆力鬬雄壮宋杜詞源兩風雅他方居士來施齋¶
彼㟁上人投結夏非我未離擾擾徒勸我休學悠悠者¶
何時得與劉遺民同入東林逺公社¶
<pb:KR4h0117_WYG_120-19a>¶
　　崔珏¶
　　　道林寺¶
臨湘之濵麓之隅西有松寺東岸無松風十里擺不斷¶
竹泉瀉入扵僧厨宏梁大棟何足貴山寺難有山泉俱¶
四時惟夏不敢入燭龍安敢停斯須逺公池上種何物¶
碧羅扇底紅鱗魚門閣朝鳴大法鼓天宫夜轉三乗書¶
野花市井栽不㸔山雞飲啄聲相呼金鑑僧廻歩歩影¶
石盆水濺聨聨珠北臨髙處日正午舉手欲模黄金烏¶
<pb:KR4h0117_WYG_120-19b>¶
遙江大船小扵葉逺村雜樹齊如蔬潭州城郭在何處¶
東邉一片青糢糊今來古徃人滿地勞生未了歸丘墟¶
長卿之門乆寂寞五言七字誇規模我吟杜詩清入骨¶
灌頂何必湏醍醐白日不照耒陽縣黄天厄死饑寒軀¶
眀珠大貝採欲盡蚌蛤空滿赤沙湖今我題詩亦無味¶
懐賢覧古成長吁不如興罷過江去已有好月眀歸途¶
　　王琚¶
　　　逰㴩湖上寺¶
<pb:KR4h0117_WYG_120-20a>¶
春山臨逺壑水木自幽清夙志懐微尚兹焉一况情雲¶
間聼弄鳥煙上摘初英地側方無悶逾知道思精¶
　　溫㑹¶
　　　登武擔寺西臺¶
桑臺煙樹中臺榭造雲空眺聽逄秋興篇辭變國風坐¶
愁高鳥處笑指逺人同始愧才情薄躋攀繼韻窮¶
　　姚康¶
　　　和前題¶
<pb:KR4h0117_WYG_120-20b>¶
松徑引清風登臺古寺中江平沙㟁白日下錦川紅踈¶
樹山根淨深雲鳥跡窮自慙陪末席便與九霄通¶
　　段文昌¶
　　　前題¶
秋天如鏡空樓閣盡玲瓏水暗餘霞外山眀落照中鳥¶
行㸔漸逺松韻聽難窮今日登臨意多歡語笑同¶
　　辛替否¶
　　　奉和九月九日登慈恩寺浮圖¶
<pb:KR4h0117_WYG_120-21a>¶
洪慈均動植至徳俯深𤣥出豫從初地登髙適梵天白¶
雲飛御藻慧日暖皇編别有秋原藿長傾雨露緣¶
　　麴瞻¶
　　　前題¶
扈蹕逰𤣥地陪仙瞰紫微似邁銖衣刼将同羽化飛雕¶
戈秋日麗寳劍曉霜霏獻觴乗菊序長願奉天暉¶
　　張景源¶
　　　前題¶
<pb:KR4h0117_WYG_120-21b>¶
飛塔凌霄起宸逰一届焉金壺新泛菊寳座即披蓮就¶
日揺香輦憑雲出梵天祥氛與佳色相伴雜爐煙¶
　　許玖¶
　　　題鴈塔¶
寳輪金地壓人寰獨坐蒼㝠啟玉關北嶺風煙開魏闕¶
南山氣象鎖商顔灞陵車馬垂楊裏京國城池落照間¶
蹔放塵心逰物外六街鐘鼔又催還¶
　　成崿¶
<pb:KR4h0117_WYG_120-22a>¶
　　　登聖善寺閣望龍門¶
髙閣聊登望遥分禹鑿門刹連多寳塔樹滿給孤園香¶
境超三界清流振六渾報慈𢎞孝理道行闢真源空浄¶
祥煙霽時眀愛日温願從初地起長奉下生尊¶
　　鄭畋¶
　　　題緱山王子晉廟¶
有昔靈王子吹笙遡泬寥六宫攀不住三島去相招亡¶
國原林古賔天嵗月遥無蹊窺海曲有廟訪山椒石帳¶
<pb:KR4h0117_WYG_120-22b>¶
龍蛇拱雲籠綵翠銷露壇装琬琰真像寫松喬珠館青¶
童宴琳宫阿母邀氣輿仙女侍天馬吏兵調湘妓紅絲¶
瑟秦郎白管簫西城要綽約南嶽命嬌嬈句曲觴金洞¶
天台嘯石橋晩花珠弄蘂春茹玉生苖二景神光秘三¶
元寳籙饒露垂鵶翅髪氷束虎章腰鶴馭爭銜箭龍奴¶
合獻綃衣從星渚浣丹就日宫燒物外花常滿人間葉¶
自凋望臺悲漢戾閱水笑梁昭古殿香殘地荒階栁長¶
條幾曾期七日無復降重霄嵩嶺連天漢伊蘭入海潮¶
<pb:KR4h0117_WYG_120-23a>¶
何由得真訣使我佩環揺¶
　　費冠卿¶
　　　秋日與泠然上人寺荘觀稼¶
世人從擾擾獨自愛身閒羙景當新霽隨僧過逺山村¶
橋出秋稼空翠貯澄灣惟有中秋月猶應望我還¶
　　張少博¶
　　　尚書郎上直聞春漏¶
建禮含香處重城待漏辰徐聲傳鳯闕曉唱辨雞人銀¶
<pb:KR4h0117_WYG_120-23b>¶
箭聽将盡銅壺滳更新催籌當五夜移刻及三春杳杳¶
從天逺泠泠出禁頻直廬殘響曙肅穆對鈎陳¶
　　　雪後觀象闕待漏¶
玉漏移中禁齊車入太清漸知催辨色後聴續餘聲乍¶
逐微風轉将因雜珮輕青樓人罷夣紫陌騎将行殘魄¶
棲初盡餘寒滳更生慙非朝謁客空有振衣情¶
　　莫宣卿¶
　　　百官乗月早朝聽殘漏¶
<pb:KR4h0117_WYG_120-24a>¶
建禮儼朝冠重門耿夜闌碧空蟾魄度清禁漏聲殘候¶
曉車輿合凌霜環珮寒星河猶皎皎銀箭尚珊珊杳靄¶
祥光起霏微瑞氣攢欣逢聖明代長願接鴛鸞¶
　　胡權¶
　　　賦得濟川用舟楫¶
𣺌𣺌水連天歸成想幾年孤舟亂曲㟁輕楫濟長川去¶
指波濤雪廻瞻島樹煙心迷滄海上目斷白雲邉泛濫¶
雖無定維持且自專還如聖眀代理國用英賢¶
<pb:KR4h0117_WYG_120-24b>¶
　　仲子陵¶
　　　秦鏡¶
萬里秦時鏡從來抱至精依臺月自吐在匣水常清爛¶
爛金光發澄澄物象生雲天皆洞鑑表裏盡虚眀但見¶
人窺膽全勝響應聲妍媸定可識何䖏更逃情¶
　　李廓¶
　　　鏡聽詞¶
匣中取鏡辭竈王羅衣掩盡明月光昔時長著照容色¶
<pb:KR4h0117_WYG_120-25a>¶
今夜潜将聽消息門前地黑人來稀無人錯道朝夕歸¶
更深弱體冷如鐵繡帶菱花懐裏熱銅片銅片如有靈¶
願得照見行人千里形¶
　¶
　¶
　¶
　¶
　¶
<pb:KR4h0117_WYG_120-25b>¶
　¶
　¶
　¶
　¶
　¶
　¶
　¶
　石倉歴代詩選巻一百二十¶
