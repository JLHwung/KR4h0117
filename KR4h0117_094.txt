# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.396210
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷九十四
<pb:KR4h0117_WYG_094-1a>¶
欽定四庫全書¶
　石倉歴代詩選巻九十四¶
　　　　　　　　　　　　明　曹學佺　編¶
　晩唐二十一¶
　　林寛(侯官人/)¶
　　　送李員外之建州¶
句踐江頭月客星臺畔松為郎久不見出守暫相逢鳥¶
泊牽灘索花空押號鐘逺人思化切休上武夷峰¶
<pb:KR4h0117_WYG_094-1b>¶
　　　寄省中知巳¶
門掩清曹晩静將烏府隣花開封印早雪下典衣頻怪¶
木風吹閣廢巢時落薪毎憐吾道苦長説向同人¶
　　　陪鄭諴郎中假日省中寓直¶
憲㕔名最重假日許従容牀滿諸司印庭髙五粒松井¶
尋芸吏汲茶拆岳僧封鳥度簾旌暮猶吟隔苑鐘¶
　　　塞上還答友人¶
無端遊絶塞歸鬂已蒼然戎羯圍中過風沙馬上眠草¶
<pb:KR4h0117_WYG_094-2a>¶
衰頻遇燒耳冷不聞蟬従此甘貧坐休言更到邊¶
　　　哭栖白供奉¶
侍輦才難得三朝有上人琢詩方到骨至死不離貧風¶
帳孤螢入霜階積葉頻夕陽門半掩過此亦無因¶
　　　送人歸日東¶
滄溟西畔望一望一心摧地即同正朔天敎阻往來波¶
翻夜作電鯨吼晝為雷門外人葠逕到時花幾開¶
　　　送昇道静㳟相公分司¶
<pb:KR4h0117_WYG_094-2b>¶
東風時不遇果見致君難華岳影猶動鵾鵬勢未安星¶
沉闗鎖冷雞唱驛燈殘誰問二賓客閉門嵩洛寒¶
　　　關下早行¶
軋軋推危轍聽雞獨早行風吹宿靄散月照華山明白¶
首東西客黄河晝夜清相逢皆有事惟我是閒情¶
　　　送僧遊太白峰¶
雲深遊太白莫惜徧探竒頂上多靈跡塵中少客知懸¶
崖倚凍瀑飛狖過枯枝出定更何事相逢必有詩¶
<pb:KR4h0117_WYG_094-3a>¶
　　　送惠補闕¶
詔下搜巖野髙人入舊林長因抗䟽日便作去官心清¶
俸供僧盡滄洲寄跡深東門有歸路徒自棄華簮¶
　　　和周繇校書先輩省中寓直¶
古木重門掩幽深祗欠溪此中真吏隠何必更巖棲名¶
姓&KR1186;幢記經書逐庫題字隨飛蠧缺階與落星齊伴直¶
僧談静侵霜蛩韻低粘塵賀草没剝粉薛禽迷衰蘚牆¶
千堵微陽菊半畦鼓殘鵶去北漏在月沉西毎意終南¶
<pb:KR4h0117_WYG_094-3b>¶
雪幾登雲閣梯時因搜句次那惜一招攜¶
　　　省試臘後望春宫¶
皇都初度臘鳯輦出深宫髙凭樓臺上遥瞻灞滻中仗¶
凝霜彩白袍映日華紅栁眼方開凍鶯聲漸囀風御溝¶
穿斷靄驪岫照斜空時見宸遊興因觀稼穡功¶
　　　曲江¶
曲江初碧草初青萬轂千蹄匝岸行傾國妖姬雲鬂重¶
薄徒公子雪衫輕瓊&KR1186;狒□遶觥舞金蹙辟邪拏撥鳴¶
<pb:KR4h0117_WYG_094-4a>¶
栁絮杏花留不得隨風處處逐歌聲¶
　　　華清宫¶
殿角鐘殘立宿鴉朝元歸駕望無涯香泉空浸宫前草¶
未到春時争發花¶
　　　聞雁¶
接影横空背雪飛聲聲寒出玉關遲上陽宫裏三千夢¶
月冷風清聞過時¶
　　周朴(字太朴呉興/人流寓閩中)¶
<pb:KR4h0117_WYG_094-4b>¶
　　　贈雙峰山和尚¶
峩峩雙髻山瀑布㵼雲間塵世自凝水禪門長去關茯¶
神松不異藏寶石俱閒向此師清業如何方可攀¶
　　　送梁道士¶
舊居桐柏觀歸去愛安閒倒樹造新屋化人修古壇晩¶
花霜後落山雨夜深寒應有同溪客相尋學鍊丹¶
　　　邊思¶
年髙來逺思白首罷干戎夜色薊門火秋聲邊塞風磧¶
<pb:KR4h0117_WYG_094-5a>¶
浮悲馬老月滿引新弓百戰山陰去惟添上將雄¶
　　　福州東禪寺¶
甌閩在郊外師院號東禪物得居來正人經論後賢瓟¶
槽栁塞馬葢地月氐綖鸛鵲尚巢頂惟堪舉世傳¶
　　　宿玉泉寺¶
野寺度殘夏空房欲暮時夜聽猿不睡秋思客先知竹¶
迥烟生薄山髙月上遲又登塵路去難與老僧期¶
　　　寄處士方干¶
<pb:KR4h0117_WYG_094-5b>¶
桐廬江水寒終日對柴闗因想别離處不知多少山釣¶
舟春岸泊庭樹晩鶯還即便成棲隠松枝隔俗顔¶
　　　次梧州却寄永州使君¶
隨風身不定今夜在蒼梧客淚有時有猿聲無處無潮¶
添瘴海濶烟拂粤山孤却憶零陵住吟詩半玉壺¶
　　　秋夜不寐寄崔温進士¶
愁多難得寐展轉讀書牀不是旅人病豈知秋夜長歸¶
鄉憑逺夢無夢更思鄉枕上移牕月分明是淚光¶
<pb:KR4h0117_WYG_094-6a>¶
　　　春日途中寄巴南崔使君¶
旅人遊汲汲春氣又融融農事蛙聲裏歸程草色中獨¶
慚出糓雨未變暖天風子玉和予去應憐恨不窮¶
　　　董嶺水¶
湖州安吉縣門與白雲齊禹力不到處河聲流向西去¶
衙山色逺近水月光低中有髙人在沙中曳杖藜¶
　　　昇山寺¶
昇山往昔道飛來此是神功不可猜氣色雖然離禹穴¶
<pb:KR4h0117_WYG_094-6b>¶
峰巒猶自接天台嵓邊古樹泉衝落頂上浮雲日照開¶
南望閩城塵世界千秋萬古捲塵埃¶
　　　登福州南澗寺¶
萬里重山繞福州南横一道見溪流天邊飛鳥東西没¶
塵裏行人早晩休曉日青山當大海連雲古塹對髙樓¶
那堪望斷他鄉目只此蕭條自白頭¶
　　　春日秦國懐古¶
荒郊一望欲銷魂徑木縈紆傍逺村牛馬放多春草盡¶
<pb:KR4h0117_WYG_094-7a>¶
原田耕破古碑存雲和積雪蒼山晩烟伴殘陽綠樹昏¶
數里黄沙行客路不堪回首思秦原¶
　　　春日遊北園寄韓侍郎¶
灼灼春園晩色分露珠千㸃暎寒雲多情舞蝶穿花去¶
解語流鶯隔水聞冷酒杯中宜泛灔暖風林下自氛氲¶
仙桃不肯全開折應借餘芳待使君¶
　　　塞上曲¶
一隊風來一隊沙有人行處没人家黄河九曲冰先合¶
<pb:KR4h0117_WYG_094-7b>¶
紫塞三春不見花¶
　　　塞下曲¶
石國邊人向磧東愛吹横笛引秋風夜來雲雨皆飛盡¶
月照平沙萬里空¶
　　　詠猿¶
生在巫山更向西不知何事到巴溪中宵為憶秋雲伴¶
遥隔朱門向月啼¶
　　　弔李羣玉¶
<pb:KR4h0117_WYG_094-8a>¶
羣玉才名冠李唐投詩換得校書郎冷魂散魄知何處¶
空有幽蘭隔岸香¶
　　薛逢(字陶臣/河東人)¶
　　　靈臺家兄古鏡歌¶
一尺圓潭深黒色篆文如絲人不識耕夫云住赫連城¶
赫連城下親耕得鏡上磨瑩一月餘日中漸見菱花舒¶
金膏洗拭鉎澀盡黑雲吐出新蟾蜍人言此是千年物¶
百鬼聞之形暗慄玉匣曽經龍照來豈宜更鑒農夫質¶
<pb:KR4h0117_WYG_094-8b>¶
有時霹靂半夜驚窻中飛電如晦㝠盤龍鱗帳玉匣溢¶
牙爪觸風時有聲耕夫不解珍靈異翻懼赫連神作祟¶
十千賣與靈臺兄百丈靈湫坐中至溢匣水色如玉傾¶
兒童不敢窺泓澄寒光照人近不得坐愁雷電湫中生¶
吾兄吾兄須愛惜將來慎勿虚抛擲興雲致雨㑹有時¶
莫遣紅妝穢靈迹¶
　　　君不見¶
君不見馬侍中氣吞河朔稱英雄君不見韋太尉二十¶
<pb:KR4h0117_WYG_094-9a>¶
年前鎮蜀地一朝冥漠歸下泉功業聲名兩憔悴奉誠¶
園裏蒿棘生長興街南沙路平當時帶礪在何處今日¶
子孫無地耕或聞羈旅甘常調簿尉交參各天表清明¶
縦便天使來一把紙錢風樹杪碑文半缺碑堂摧祁連¶
塜象狐兔開野花似雪落何處棠棃樹下香風來馬侍¶
中韋太尉盛去衰來片時事人生倐忽一夢中何必深¶
根固權位¶
　　　老去歎¶
<pb:KR4h0117_WYG_094-9b>¶
惆悵人生不滿百一事無成頭雪白廻看幼男與老妻¶
俱是途中送行客匣中舊鏡照膽明昔曾見我髭未生¶
朝巾暮櫛不自省老皮皴縐文縦横老去也争奈何敲¶
酒盞唱短歌短歌未竟日己没月映西南庭樹柯¶
　　　追昔行¶
朝光如飛猶尚可暮更如箭不容卧犍為穿城更漏頻¶
一一皆従枕邊過一夕凡幾更一更凡幾聲青春枉向¶
鏡中老白髮虚従愁裏生曽窺帝里東隣女自比桃花¶
<pb:KR4h0117_WYG_094-10a>¶
鏡中許一朝嫁得征戍兒荷戈千里防秋去去時只作¶
旦暮期别後死生俱不知風驚粉色入蟬鬂愁送鏡花¶
潛墮枝前年因出長安陌見一女人頭雪白日中扶杖¶
憩樹陰髣髴形容認相識向余吁嗟還獨語曾與君家¶
隣舎住當時妾嫁與征人幾向牆頭誚夫主花開葉落¶
何推遷屈指數當三十年頭眉薤葉同枯葉琴上朱綺¶
成斷絃嫁時寶鏡依然在鵲影菱花滿光彩夢裏長嗟¶
離别多愁中不覺容顔改歎息人生能幾何喜君顔貌¶
<pb:KR4h0117_WYG_094-10b>¶
未蹉跎因君下馬重相顧請奏青門腸斷歌¶
　　　醉春風¶
去年春似今年春依舊野花愁殺人犍為縣裏古城上¶
開是好花飛是塵戲蝶狂蜂相往返一枝花上聲千萬¶
時節先従暖處開北枝未發南枝晩江城太守鬚髯蒼¶
忽然置酒開華堂歌兒舞女亦隨後暫醉始知天地長¶
頃年曾作東周掾同舎尋春屢開宴斗門亭上栁如絲¶
洛水橋邊月如練洛陽風俗不禁街騎馬夜歸香滿懐¶
<pb:KR4h0117_WYG_094-11a>¶
坐客争吟碧雲句美人醉贈珊瑚釵日往月來何草草¶
今年又較三年老槽中駿馬不能騎惆悵落花開滿道¶
為報時人知不知看花對酒定無疑君看野外孤墳下¶
石羊石馬家是誰¶
　　　夏夜宴明月湖¶
夏夜宴南湖琴觴興不孤月揺天上桂星汎浦中珠助¶
照螢隨舫添盤笋迸厨聖恩思静黙堪守谷中愚¶
　　　大水¶
<pb:KR4h0117_WYG_094-11b>¶
暴雨逐驚雷従風忽驟來浪驅三島至江淅二儀開勢¶
恐圓樞折聲疑厚軸摧㝠心問元化天眼幾時開¶
　　　北亭醉後敘舊贈東川陳書記¶
二十年前事盡空半隨波浪半隨風謀身喜斷韓雞尾¶
辱命羞攜楚鶴籠符竹謬分錦水外妻孥猶隔散闗東¶
臨岐莫怪朱絃絶曾是君家入㸑桐¶
　　　送司徒相公赴闕¶
丞相銜恩赴闕時錦城寒菊始離披龍媒舊識朝天路¶
<pb:KR4h0117_WYG_094-12a>¶
雞樹長虚八夢枝十載殿庭連步武兩來庸蜀撫疲羸¶
莫愁中土無人識自有英明聖主知¶
　　　送靈州田尚書¶
陰風獵獵滿旗竿白草颼颼劒㦸攢九姓羌渾隨漢節¶
六州畨落跨戎鞍霜中入塞琱弓硬月下翻營玉帳寒¶
今日路傍誰不指穰苴門户慣登壇¶
　　　座中走筆送前蕭使君¶
笙歌慘慘咽離筵槐栁陰陰五月天未學蘇秦歸佩印¶
<pb:KR4h0117_WYG_094-12b>¶
却思平子賦歸田芙蓉欲綻溪邊蕊楊栁初迷渡口烟¶
自笑無成今老大送君垂淚郭門前¶
　　　重送徐州李従事商隠¶
晩乗征騎帶犀渠醉别都門慘袂初蓮府望髙秦御史¶
栁宫官重漢尚書斬蛇澤畔人烟曉戲馬臺前樹影疎¶
尺組掛身何用説古來名利盡丘墟¶
　　　題白馬驛¶
晩麥芒乾風似秋旅人方作蜀門遊家林漸隔梁山逺¶
<pb:KR4h0117_WYG_094-13a>¶
客路長依漢水流滿壁存亡俱幻夢百年榮辱不堪愁¶
胸中憤氣文難遣强指豐碑哭武侯¶
　　　詠栁¶
弱植驚風急自傷暮來翻遣思悠揚曾飄紫陌隨髙下¶
敢拂朱欄競短長縈砌乍飛還乍舞撲池如雪又如霜¶
莫令岐路頻攀折漸擬垂陰到畫堂¶
　　　芙蓉溪送前資州裴使君歸京寜拜户部裴侍¶
　　　　郎¶
<pb:KR4h0117_WYG_094-13b>¶
桑柘林枯&KR1593;麥乾欲分離袂百憂攢臨溪莫話前途逺¶
舉酒須歌後㑹難薄宦未甘霜鬂改夾衣猶耐水風寒¶
遥知阮巷歸寜日幾院兒童候馬看¶
　　　宣政殿前陪位觀冊憲宗皇帝徽號¶
樓頭鐘鼓遞相催曙色當衙曉仗開孔雀扇分香案出¶
衮龍衣動冊函來金泥照耀傳中㫖玉節従容引上台¶
盛禮永尊徽號畢聖慈南面不勝哀¶
　　　元日樓前觀仗二首¶
<pb:KR4h0117_WYG_094-14a>¶
千門曙色鏁寒梅五夜疎鐘曉箭催寶馬占堤朝闕去¶
香車争路進名來天臨玉几班初合日照金雞仗欲廻¶
更傍紫㣲瞻北斗上林佳氣滿樓臺¶
　　　其二¶
曈曈初日照樓臺漠漠祥雲雉扇開星駐冕旒三殿曉¶
雲翻珠翠六宫來山呼聖壽烟霞動風轉金章鳥獸廻¶
欲識普恩無逺近萬方歡忭一聲雷¶
　　　醉間聞甘州曲¶
<pb:KR4h0117_WYG_094-14b>¶
老聽笙歌亦解愁醉中因遣合甘州行追赤嶺千山外¶
坐想黄河一曲流日暮豈堪征婦&KR0034;路傍能結旅人愁¶
左綿刺史心先死淚滿朱絃催白頭¶
　　　醉中看花因思去嵗之任¶
去嵗乗軺出上京軍機旦暮促前程狂花野草途中恨¶
春月秋風劒外情愁見瘴烟遮路色厭聞溪水下灘聲¶
不辭醉伴諸年少羞對紅妝白髮生¶
　　　長安春日¶
<pb:KR4h0117_WYG_094-15a>¶
窮途日日困泥沙上苑年年好物華荆棘不當車馬道¶
管絃長奏綺羅家王孫草上悠揚蝶少女風前爛熳花¶
懶出任従遊子笑入門還是舊生涯¶
　　　宫詞¶
十二樓中盡曉妝望仙樓上望君王鎖銜金獸連環冷¶
水滴銅龍晝漏長雲髻罷梳還對鏡羅衣欲換更添香¶
遥窺正殿簾開處袍袴宫人掃御牀¶
　　　漢武宫詞¶
<pb:KR4h0117_WYG_094-15b>¶
漢武清齋夜築壇自斟明水醮仙官殿前玉女移香案¶
雲際金人捧露盤綘節幾時還駐鶴碧桃何處更驂鸞¶
茂陵烟雨埋弓劒石馬無聲蔓草寒¶
　　　韋壽博書齋¶
𤣥晏先生已白頭不隨鵷鷺狎羣鷗元卿謝免開三逕¶
平仲朝歸卧一裘醉後獨知殷甲子病來猶作晉春秋¶
塵纓未濯今如此野水無情處處流¶
　　　潼闗河亭¶
<pb:KR4h0117_WYG_094-16a>¶
重岡如抱嶽如蹲屈曲秦川勢自尊天地併功開帝宅¶
山河相凑束龍門櫓聲嘔軋中流渡栁色㣲茫逺岸村¶
滿眼波濤終古事年來惆悵與誰論¶
　　　送衢州崔員外¶
笑分銅虎别京師嶺下山川想到時紅樹暗藏殷浩宅¶
緣蘿深覆偃王祠風茅向暖抽書帶露竹迎風舞釣絲¶
休指巖西數歸日知君已負白雲期¶
　　　潼關驛亭¶
<pb:KR4h0117_WYG_094-16b>¶
河上闗門日日開古今名利旋堪哀終軍壯節埋黄土¶
楊震豐碑翳綠苔寸祿應知霑有分一官常懼處非才¶
猶驚往嵗同袍者尚逐江東計吏來¶
　　　五峰隠者¶
烟霞壁立水溶溶路轉崖回旦暮中鸂𪄠畏人沉澗月¶
山羊投石掛巖松髙齋既許陪雲宿晩稻何妨為客舂¶
今日見君嘉遯處悔將名利役疎慵¶
　　　上吏部崔相公¶
<pb:KR4h0117_WYG_094-17a>¶
龍門曾共戰驚瀾雷電浮雲出濬湍紫府有名同羽化¶
碧霄無路却泥蟠公車未結王生襪客路虚彈貢禹冠¶
今日鑪錘任真宰暫回風水不應難¶
　　　送劉郎中牧杭州¶
一州横制浙江灣臺榭參差積翠間樓下潮廻滄海浪¶
枕邊雲起剡溪山吳江水色連堤濶越俗舂聲隔岸還¶
聖代牧人無逺近好將能事濟清閒¶
　　　貧女吟¶
<pb:KR4h0117_WYG_094-17b>¶
殘妝滿面淚闌干幾許幽情欲話難雲髻懶梳愁折鳯¶
翠娥羞照恐驚鸞南郊送女初鳴珮北里迎妻已夢蘭¶
惟有深閨顦顇質年年長凭繡牀看¶
　　　夜宴觀妓¶
燈火熒煌醉客豪捲簾羅綺艶仙桃纎腰帕束金蟬斷¶
鬢髮宜簮白燕髙愁傍翠娥深八字笑廻丹臉利雙刀¶
無因得薦陽臺夢願拂餘香到縕袍¶
　　　元日田家¶
<pb:KR4h0117_WYG_094-18a>¶
南村晴雪北村梅樹裏茅簷曉盡開蠻榼出門兒婦去¶
鳥飛迎路女郎來相逢況祝新正壽對舉那愁暮景催¶
長笑士林因管别一官輕是十年回¶
　　　涼州詞三首¶
千里東歸客無心憶舊遊掛帆過白水髙枕到青州¶
君住孤山下烟深夜逕長轅門渡緑水遊苑繞垂楊¶
樹發花如錦鶯啼栁若絲更遊歡宴地愁見别離時¶
　　　題黄花驛¶
<pb:KR4h0117_WYG_094-18b>¶
孤戍迢迢蜀路長鳥鳴山館客思鄉更看絶頂烟霞外¶
數樹巖花照夕陽¶
　　　涼州詞¶
昨夜蕃軍報國讐沙州都䕶破涼州黄河九曲今歸漢¶
塞外縦横戰血流¶
　　　俠少年¶
緑眼胡鷹踏錦韝五花驄馬白貂裘往來三市無人識¶
倒把金鞭上酒樓¶
<pb:KR4h0117_WYG_094-19a>¶
　　　聽曹剛彈琵琶¶
禁曲新翻下玉都四絃掁觸五音殊不知天上彈多少¶
金鳯街花尾半無¶
　　　定山寺¶
十里松蘿映碧苔一川晴色鏡中開遥聞上界翻經處¶
片片香雲出洞來¶
　¶
　¶
<pb:KR4h0117_WYG_094-19b>¶
　¶
　¶
　¶
　¶
　¶
　¶
　¶
　石倉歴代詩選巻九十四¶
