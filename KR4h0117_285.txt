# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:16.234063
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百八十五
<pb:KR4h0117_WYG_285-1a>¶
欽定四庫全書¶
　石倉歴代詩選巻二百八十五¶
　　　　　　　　　　　　明　曹學佺　編¶
　明詩初集五¶
　　宋濓¶
　　　雜詩¶
丹桃艷陽質移自武陵源柔風拂纎條鮮澤沃靈根吐¶
葩當春茂結實俟秋蕃盈盈大如斚有色極華丹衞之¶
<pb:KR4h0117_WYG_285-1b>¶
不敢䙝期以奉君餐君餐發靈和神滋生玉顔無為升¶
𤣥化恭黙即軒轅¶
　　　又¶
竹死不變莭蕙焚尚餘馨秉性有恒操墆物非至情左¶
崦結層構中園穿空㝠井花遥上白嵐影時獻青築竈¶
試丹訣濡毫謄酒經一為纓笏累殊嗟神府扄事去慮¶
将澹感來心已醒¶
　　　又¶
<pb:KR4h0117_WYG_285-2a>¶
周庭體王國漢制建神區環極法北辰𤣥莢應羅圗綺¶
殿&KR1444;飈轉丹闕寳氣浮象魏壓輦道獸環銜金鋪宫花¶
錦隊展御栁翠鑾圍長生臨宇縣億載握皇符琛贄九¶
夷集梯航百蠻輸天開睿情懌道洽臣節孚奉觴鳷鵲¶
殿奏疏承明廬元功在獻替昌言列都俞殷勤宣大雅¶
持用補嘉謨¶
　　　又¶
少年趨京洛京洛多繁華迅河日流駛崇芒鬰巍峩宛¶
<pb:KR4h0117_WYG_285-2b>¶
馬游龍行文軒流水過晨夕騁般樂張筵陳綺羅觀褉¶
濯曽澗行酒上陽坡宛轉七盤舞縈環北里歌中有巖¶
棲士如同顔闔家尋雲因剪木飲竇却搴蘿時盼城闕¶
中流塵深如何自咤逸徳殷頗興賢逹嗟及時不行樂¶
長有好容華¶
　　　韶光将暮芳事未經托物念時濡毫成句¶
入春已三月不見曜陽葩有足限户閾而能搴物華芳¶
林僅咫尺幰車日來過縞李惑明雪頳桃疑崇霞焱開¶
<pb:KR4h0117_WYG_285-3a>¶
通鸎使暉媚促䗬衙要友具嘉游豈乏玉鼻騧鈎白出¶
川曲采緑向層阿行樂固云得将軍猶枕戈¶
　　　憶山中¶
平生絶俗尚幽期在一壑銜巵周汜曲班坐䕃蘭薄日¶
嫣花欲笑風迅燕飛弱疏峯挺飛莖平楚下飢鶴厓傾¶
石似行澗折泉如約何時脫塵鞅賦歸躡㯶屩¶
　　　浩懷¶
漆園欲齊物伯陽期守𤣥脩軌務絶絆冲志在潛淵夕¶
<pb:KR4h0117_WYG_285-3b>¶
隂㝠蕙幌晨陽暖石田外膠一以遣澹泊返自然五圗¶
非謬記九籥有真詮青青林間雨勃勃谷竇烟松華行¶
将熟采之釀紅泉¶
　　　静室¶
静室似僧廬絶與紅塵隔引雀喜留黍惜苔懶穿屐有¶
時倚幽軒情境一何寂只有巖花飛隨風亦無迹¶
　　　又¶
明月出東山照見西林明龍蛇布滿地欲歩還自驚試¶
<pb:KR4h0117_WYG_285-4a>¶
問夜何其鳥喧似知更誰探千載意寂黙乃其情¶
　　　始衰¶
四時相推斥行年五十過觸心苦無悰况復值春華良¶
節足㳺衍逝齡翻歎嗟蹙眉拭花露按愁聆禽歌氣弱¶
怯飈風顔凋仰流霞倚林思寝裀躧坡企行車志士惜¶
墜景達人傷逝波寧不動靈襟澘然下涕多人生大化¶
中飄蕭風中花百年終變㓕感慨欲如何¶
　　　遣興¶
<pb:KR4h0117_WYG_285-4b>¶
鶉衣皆惡顔章紱無醜容容顔未嘗異人心自不同西¶
鄰起髙樓妖冶銜春穠玳筵陳圎方朝暮雜歌鐘東家¶
席為門著書述軒農豈能望膏梁糠覈亦不充一門軒¶
盖集一門蟊罔空是非千載定奚恤達與窮¶
　　　望鍾山作同周先輩¶
鍾山菀如沭綉巘孕春饒生黄歸灌棠駭緑亂陵苕谷¶
沸桃雀集飈廻川景嬌兹今愧畜軫宿昔憶聨鑣陟畯¶
鼻生火酣芳臉帶潮詩情霞間廻酒纈望中銷偏憐晴¶
<pb:KR4h0117_WYG_285-5a>¶
蘿思長麗凉月宵文園病渴吻沈生减圍腰江表周公¶
子華采雙鳳翹逸興如遄舉相隨擷鞠苖¶
　　　題方方壺畵鍾山隠居圖¶
飄飄方壺子本是仙者倫固多幻化術筆下生白雲白¶
雲縹緲間㧞起青嶙峋似是朱湖洞笙鶴遥空聞豈無¶
許飛瓊烹芝噏華芬錬師從何來面帶山水文相期守¶
規中結庵在雲村心游帝象先神棲太乙根我受上清¶
訣衞以龍虎君内涵𤣥命秘一氣中夜存行當去採藥¶
<pb:KR4h0117_WYG_285-5b>¶
共入無窮門¶
　　　答胡将軍¶
将軍去征蠻軍氣如鷹揚寳劍白玉璏銕馬青絲韁旌¶
甲帶髙月笳簫激清商韓彭當後拒褒鄂作前行頋盻¶
多姿態出入生容光奮迅東海濵海水為騰驤定如漢¶
貳師去縳樓蘭王想見凱旋時横槊賦篇章椎牛饗壯¶
士歌之侑行觴功勲名鼎鼐永世不能忘¶
　　　贈劉俊民先軰¶
<pb:KR4h0117_WYG_285-6a>¶
劉君卓犖士出自詩書胄眉目儼如畫幽花眩晴晝踉¶
蹡忽來謁進退頗温茂自言宅偃師家昔千金富大父¶
名法從累累印懸綬文辭補元化求者輙奔走繼此簮¶
纓餘矜荘事雕鏤無食不鳬翠有衣總文繡蘭舟盟津¶
水蠟屐榖城岫或騎紫騮馬深林出從獸黄鬚少年兒¶
執矢列先後一發巧中肋驩聲溢郊囿狼兔懸寳鞍歸¶
來薦清酎燕姫白如雪時唱清角侑人意天上郎雌伏¶
不敢鴝一旦黄金盡其事乃大謬漁樵來争席傔媵㦯¶
<pb:KR4h0117_WYG_285-6b>¶
昂脰憤來氣屢絶十起九顛仆折節去讀書攻苦分句¶
讀初如蛇入筒漸類鶵脫鷇把筆學為文衆色紛采就¶
又恐誤儒冠雜藝亦兼䆒雅琴辨宫商古文叅篆籕六¶
物推休祥八卦占爻繇更叅九箴法俞穴别膚腠圍棋¶
與握槊賭勝欲起鬬不覺疾聲呼有若熊虎吼最便結¶
風舞唯恐技難售偶逢玳筵張肴核列飣餖酒酣兩耳¶
熱徐起整衿袖文鸞側嚲翎皓鶴仰褰噣躡節盻盤鼓¶
廻旋逐音奏雖得諸工憐不博兩眉皺使者天上來㑹¶
<pb:KR4h0117_WYG_285-7a>¶
合誠薢茩負書亟從之何翅杵投臼三河及幽并無地¶
不馳驟登髙或弔古感時更懷舊恨無息影所若沈疴¶
待灸前年往龍漠氣序異常候八月雪即飛一夜三尺¶
厚今年度庾嶺熱氣甚蒸餾老梅雖未花銕幹倚雲痩¶
欲俟喘息定隂厓聊宿留王虺長過竹矯首出嵌竇日¶
光夾明鏡鑠我汗如漚閉目但待噬有術不暇呪性命¶
鴻毛輕幾被山鬼蹂年來自懲創此險安可復俯思十¶
載間行事賤如畜徒然召悲辛寸禄焉能就即将巢雲¶
<pb:KR4h0117_WYG_285-7b>¶
松終老友猿狖予聞心鼻酸宛若身在疚于時十月交¶
日月合龍&KR1280;霜風吹人急層衣悉穿漏百齡駒過隙胡¶
不重棲宿須知學踐形庶不慚載覆勺水當離尊贈詩¶
比糧糗歸歟勿乆留吾言不□又¶
　　　寄方編修以愚幷簡徐大年¶
方君足文史二十即决科州縣治繁劇史舘仍編摩湏¶
知軒冕榮莫換山水癖釣清一川舟攬翠千峯屐豈徒¶
糜嵗月且復註春秋書法嚴衮斧箋記分薫蕕雖然落¶
<pb:KR4h0117_WYG_285-8a>¶
江湖政自憶京輦雪盡馬蹄乾花簮貂㡌淺十齡不能¶
見一旦忽竒逢楚澤蛟龍雨秦淮鵰鶚風紅燈夢未殘¶
明月家何處典衣沽酒别蹈雪騎驢去匆匆千里意沈¶
沈三月餘可憐天邊鴈不帶山中書懷人隔秋水題詩¶
冩山石若見徐徴君湏言共相憶¶
　　　游仙篇贈鄧尊師¶
真人契𤣥冲翩翩冷風俱游行一氣中流耀周八區丹¶
雀銜白環來授寳秘圖内感炎靈方欲采三素腴鍊成¶
<pb:KR4h0117_WYG_285-8b>¶
赤明液鬰華凝黍珠蒼龍為濯氛上𤣥來辟汙将期學¶
真侣度之升太虚自知滯塵凡何能應𤣥符頗聞琵琶¶
峯肉芝發瓊荂玉掌如嬰兒烈日暴不枯定當分刀圭¶
成此列仙儒¶
　　　題李息齋竹¶
别駕聲名逺先生節行尊百年耆舊盡二老典刑存巳¶
返遼城鶴難招楚客䰟人間留翰墨不獨重璵璠¶
　　　題李廣利伐宛圖¶
<pb:KR4h0117_WYG_285-9a>¶
貳師城頭沙浩浩貳師城下多白草六千鉄騎隨将軍¶
風勁馬鳴髙入雲師行千里不畏苦戰士難教食黄土¶
上書天子引兵還使者持不遮玉関鳥孫輪臺善窺伺¶
宛若不降輕漢使璽書昨夜下敦煌太白髙髙正吐芒¶
戌甲重徴十八萬居延少年最翹健殺氣漫漫日月昏¶
邊塵冉冉旌旗亂冰工决水未純流旄竿已揭宛王頭¶
執驅校尉青狐裘牝牡三千聚若㐀惜哉五原白日晚¶
郅居水急游魂返¶
<pb:KR4h0117_WYG_285-9b>¶
　　　題叚将軍征羗圖¶
西域都䕶多男兒䕶羗校尉仍出師生羗八種來冦塞¶
白劒欲接雙龍飛瓦亭山上血漂杵奢延澤中鬼應語¶
至今有花皆成丹疑是當年血未乾¶
　　　題花門将軍遊宴圖¶
花門将軍七尺長廣顙穹鼻拳髪蒼身騎叱撥紫電光¶
射獵娑陵古塞傍一箭正中雙白狼勇氣百倍世莫當¶
胡天七月夜雨霜寒沙莽莽障日黄先零匈奴古黠羗¶
<pb:KR4h0117_WYG_285-10a>¶
控弦鳴鏑時跳踉将軍怒甚烈火揚寳刀雙環新出房¶
麾却何翅驅牛羊平居不怯北風凉白氊為幄界翠行¶
銅龍壓脊雙角張綵䋲亘空若虹翔将軍中坐據胡床¶
熾炭炙肉泣流漿革囊桐酒蒲萄香駝蹄斜割勸客嘗¶
趙女如花二八强皮㡌新裁繫錦纕低把琵琶彈鳳凰¶
半酣出視駝馬塲五花作隊滿澗岡但道驩樂殊未央¶
　　　題李太白觀瀑布圖¶
長庚煜煜天之章精英下化為酒狂匡廬五老森開張¶
<pb:KR4h0117_WYG_285-10b>¶
銀河萬丈掛石梁下馬傲睨立欲僵聳肩袖手神揚揚¶
憶昔開元朝上皇宫中賜食七寳床淋漓醉墨蛟龍襄¶
人疑錦繡為肝腸麾斤力士如犬羊營營青蝇集於房¶
金鑾不復承龍光并州可識郭汾陽不可丹陽逢永王¶
大風吹沙日為黄俊倪哀啼聞夜郎蒼天欲使詩道昌¶
頓挫萬物歸奚囊何處更覔延年方北海天師八尺長¶
芙蓉作冠雲為裳授以蕋笈青琳瑯蓬萊屹起瀛海洋¶
羣仙遲汝相徊翔誰将粉墨圖縑緗顧我一見心倀倀¶
<pb:KR4h0117_WYG_285-11a>¶
詩成仰視天蒼茫夜半太白生寒芒¶
　　　望僊引¶
横塘風㫁愁紅淺舊燕銜春春信滿鶴馭遥空不可攀¶
繡扆斜張香夣懶暖簫不到茱萸帳寳露空漙五雲盌¶
風前白鬢幾人悲萬里青蘋一時晚銅僊含淚辭青瑣¶
渺渺空嗟西日短弱川無力不勝航騎龍難到白雲鄊¶
玉棺琢成巳三載欲𦵏神仙歸北邙¶
　　　凉夜曲¶
<pb:KR4h0117_WYG_285-11b>¶
紅爵緑疏回曉光翠眉雪肌凝白肪蟬衫麟帶結寳璫¶
吳絲蜀桐啼鳳凰盤龍蘭鼎生煖香桃生豹枕展曲房¶
夫君不來凉夜長¶
　　　陽翟新聲同朱定甫賦¶
别苑蘼蕪弄小花平洲頳蔗開輕芽春風如水極揺蕩¶
流入天涯不識家網軒棲塵逺凝紙青鳥不來紅樹死¶
雄鸞雌鵲此日分惜殺嬌魂過遥渚隔簾花影望微月¶
鸞橋似度龍綃韤倐無忽有情奈何淚灑杜鵑枝上血¶
<pb:KR4h0117_WYG_285-12a>¶
碧簫曲歇粉㾗灰紅脚蛛絲結鏡臺望極官河斜雨外¶
時時疑是翠車回¶
　　　又¶
黄雀風長雨洗枝丹魚出水赤光肥遥天寥海絶行跡¶
翠减紅銷知為誰曲閣香疑龍氣暖膩葉蟠胸帶雲淺¶
正是雙蛾巧喚愁欲㫁應慿胡燕剪滴淚和泥封錦書¶
書中一字一行啼莫恨鯉魚紅尾短隨波好送到遼西¶
蹙䘐雞頭徒若沸紺房蓮子光細細折蓮寄逺被絲牽¶
<pb:KR4h0117_WYG_285-12b>¶
舞鸞却識蓮中薏¶
　　　又¶
鎮帷犀重鮮室温白天碎碎玉花紛窓開雲毋不知夜¶
帳結流蘓散錦文盈盈小妾被流黄抱琴升樓發浩倡¶
銅龍漏極曙光動驩絶竟忘寒夜長秪恐愁紅向春死¶
不死應湏探春髓龍刀切紙印冰花貼在九華頳壁裏¶
冉冉南光走冷圭梅含春影與雲齊青絲玉壺具傾㵼¶
井底生塵却解携¶
<pb:KR4h0117_WYG_285-13a>¶
　　　和王内翰見懷韻¶
帝徳如天覆萬邦定期歸棹到龍江竒才不換金城百¶
寵命當簮白筆雙喜極欲持如意舞醉來應使軟輿扛¶
此情縱切何由遂吟對西南月滿忩¶
　　　又¶
才名老去惬休官聖澤髙深只自歡侍燕毎容親繡衮¶
從遊偏許近和鑾乆知琛贄來殊俗漸喜寰區洽治安¶
惟有張騫猶未返玉關秋早節毛寒¶
<pb:KR4h0117_WYG_285-13b>¶
　　　和鄭博士見贈韻¶
秋霜染得鬂成絲秪為烟霞勞夣思誰料杜陵垂白後¶
得同鄭老合襟期荷衣荇帶煩新製澗草巖花逞故知¶
便欲從君同㸃筆歸裁冰繭冩成詩¶
　　　走筆送金賢良¶
飄零已覺二毛侵且向西風問苦吟蛋雨蠻烟十年夢¶
龍韜豹畧一生心星垂鍾阜知天近水入秦淮似海深¶
不是秋帆連夜發典衣呼酒共登臨¶
<pb:KR4h0117_WYG_285-14a>¶
　　　思春辭¶
羙人别我城南去幾見樓頭凉月生南浦沈書尋素鯉¶
東風将恨與新鶯丁香枝上同心結九曲燈前白髪明¶
花託芳魂隨鵲夣草移愁色上簾旌物華半老燕脂苑¶
春影輕籠翡翠城歌扇但疑遮月面舞衫猶記倚雲筝¶
因彈别鶴心如剪為妬文鴛繡懶成宫燭不啼偏有淚¶
湘桃無語自多情岩南樹宻晨烏集江北潮回暮渚平¶
幸有夢中能聚首喚醒愁殺短簫聲¶
<pb:KR4h0117_WYG_285-14b>¶
　　　和鄭奉常先生讌集詩韻¶
我生空負月臨奎文學何曽遂昔期栁子未成非國語¶
匡衡徒患作人師探珠赤水欣同調結屋青蘿得所依¶
泉石要為中世托姓名那料九重知東西御饌嘗分賜¶
出入天門更不疑虎籞霜嚴威閃閃龍樓日轉影祁祁¶
年華自覺隨流水造化誰言類小兒别夢屢形分講席¶
歸田一似舊遊時常隨采蕋衣霑霧幾度尋花屨帶泥¶
投老幸知同臭味此生端不慕輕肥芳筵夜秩桮行數¶
<pb:KR4h0117_WYG_285-15a>¶
絳燭春融客醉遲一代耆英都在坐百年文獻欲還誰¶
獨憐鄴下支離穸莫闘長安絶妙辭賴有西風吹酒醒¶
搔頭向月謾賡詩¶
　　　和蘓編修游東明山詩¶
東明勝概實佳哉圖畵天然八面開雲影入簾紛似絮¶
嵐光染袂緑於苔學書猶憶臨池冩采藥曽經帶雨栽¶
秪為魚龍期變化致令猿鶴互驚猜數莖白髪雖侵鏡¶
百錬丹心不作灰中使傳宣承顧問東朝進講毎低徊¶
<pb:KR4h0117_WYG_285-15b>¶
月移禁掖藏書署花壓瀛洲視草臺豈意衰齡霑異渥¶
兹因勝賞得重陪丁寧杉桂無竒句約束溪山屬駿才¶
倚杖指林尋故跡賜衣沾雨偣新焙名編逓玩叢如筍¶
嘉卉當筵粲若杯松䑕沿忩行且偃山禽窺客去仍來¶
但知笑齒時頻啟何事愁腸日九回寄語山靈休厭我¶
有花休待作詩催¶
　　　和劉先軰憶山中韻¶
憶昔山中錬九陽山頭旭日正蒼凉鳳笙吹暖雲中火¶
<pb:KR4h0117_WYG_285-16a>¶
龍藥凝成鼎内霜靈户啟扄森虎籞中房持㦸混桃康¶
山分秋色侵𤣥氅蝸學天書篆敗墻五鳥花開呼鹿守¶
千齡桃熟逓僊甞伐毛定欲追秦女歌鳳誰能笑椘狂¶
種得神𤓰如盎大呼來痩鶴似人長樓延虚顥殊庭上¶
樹蝕蒼霞曲瀬傍劍氣尚堪吞鬼伯詩魂端合起貛郎¶
但求脫粟三升飯肯負眠雲六尺床洞雪成漿烹日鑄¶
海苔為紙冩風将舉頭便覺三山近小大俱冥百慮忘¶
　　　題送别圖¶
<pb:KR4h0117_WYG_285-16b>¶
台星一㸃照閩関驛舎春濃酒易乾官栁似知離别意¶
故将金縷拂雕鞍¶
　　　題隠居圖¶
樓臺倒影浸虚泓嘉樹擎寒不盡青何日過橋分半景¶
傍雲同築草𤣥亭¶
　　　題長白山居圖¶
滿地雲林稱隠居燕泥汙我讀殘書五更風急鳥聲散¶
時有隔花來賣魚¶
<pb:KR4h0117_WYG_285-17a>¶
　　　宜興强如心避地而歸扁其居曰復初齋來徴¶
　　　　余詩¶
昔日攙搶照五兵今時喜見泰堦平春風緑酒扶殘醉¶
斜立官橋聼早鶯¶
　　　送葉明府之官郫縣¶
文章才子之官去見說郫筒酒正濃飲罷細觀循吏傳¶
莫縁山色憶芙蓉¶
　¶
<pb:KR4h0117_WYG_285-17b>¶
　¶
　¶
　¶
　¶
　¶
　¶
　¶
　石倉歴代詩選巻二百八十五¶
