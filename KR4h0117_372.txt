# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.977064
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百七十二
<pb:KR4h0117_WYG_372-1a>¶
欽定四庫全書¶
　石倉歴代詩選巻三百七十二¶
　　　　　　　　　　　　明　曹學佺　編¶
　明詩次集六¶
　　吳實¶
　　　環翠樓¶
勝地留佳賞樓臺亦壯哉羣峰連海岱真境接蓬萊捲¶
幔淸輝入凭欄爽氣來虚明澄霽景瀟洒軼浮埃賦為¶
<pb:KR4h0117_WYG_372-1b>¶
登臨作懷因眺望開丹岩明向席空翠落銜杯井幹多¶
陳迹齊雲半緑苔多君淸致在何日共徘徊¶
　　　養拙齋¶
大朴本無物淳風軼唐虞居巢與處穴此外將焉圖世¶
道日淪降人心良亦殊非徒徇雕采巧偽相縈紆夫子¶
抱真性乃在𤣥牝初持心逺矯亢應物隨空虚直道行¶
若拙正言謀&KR0106;疎儀秦笑周孔此道彼為迂怡然飬吾¶
真天命其何如¶
<pb:KR4h0117_WYG_372-2a>¶
　　　賦得富春山送人歸閩¶
君不見富春山富春山色行人看層巒疊嶂帯江渚垂¶
蘿鳥道靑漫漫釣臺百尺凌空險石磴縈紆紫苔掩芳¶
草洲前翠欲流夕陽渡口晴如染羊裘釣叟今何在千¶
古行人増感慨不見髙風動客星空餘瀨水流東海今¶
日山前歌送君明朝山下便離羣片㠶直指桐江過薄¶
暮猿聲那忍聞¶
　　　賦得𤓰步寒潮送董教授之揚州¶
<pb:KR4h0117_WYG_372-2b>¶
君不見秦淮𤓰步通揚子潮去潮來幾今古薄暮西風¶
海氣寒潮音半入淮邊樹芳草磯頭望轉平夕陽渡口¶
帯江城幾回賈客驚殘夢多少離人恨别情廣文官舍¶
𤓰洲渡山水依依最深處一鐸遥從海上聞片㠶直指¶
潮頭去潮頭東望正迢迢此别心知兩地遥他時無恨¶
相思意落盡寒江半夜潮¶
　　　編脩陳果之話别¶
火雲六月騰赤霄人間大地皆炎歊連峰飛鳥不容越¶
<pb:KR4h0117_WYG_372-3a>¶
君行别我如旋飈知君久作家林别堂上雙親鬂成雪¶
九重詔許暫承懽千里馳驅不知熱我家桑梓舊連陰¶
夙昔交情最獨深十載同吟泮池水有時共醉東溪林¶
靑霄髙步君先着愧我年來尚蕭索離别長懷夜月吟故¶
情不道秋雲薄君自長才意氣豪桂林先得一枝髙玉¶
堂天上魁黄甲金馬門中賜錦袍伊予蹇劣知何用也¶
學雲霄逐鵷鳳積水長天恨逺心靑山故國懸空夢玉¶
堂相見即成歡却念人生㑹合難更無兒女分離態但¶
<pb:KR4h0117_WYG_372-3b>¶
作家林醉裏看¶
　　　送僧官歸閩¶
萬古西來教名僧不世傳一官初佩印四果獨宗禪衲¶
掛峰前雨盃浮海上煙化城歸去好此㑹是何年¶
　　　帯湖别墅¶
何地最淸幽飛軒瞰碧流傾盃魚鳥醉捲幔水雲浮夜¶
月凌鮫室凉風入雀舟興來濯纓袂天地等蜉蝣¶
　　　竹林書舍¶
<pb:KR4h0117_WYG_372-4a>¶
别構宜淸賞翛翛竹滿林秋風疑鳯舞春雨訝龍吟翠¶
色全侵席凉聲半在琴懸知君子操共結歲寒心¶
　　　虎溪三笑¶
逺公三笑地陶陸是同流明月淸溪晩凉風碧樹秋髙¶
懷軼今古餘韻出林丘自愧牽纓冕寧同蓮社逰¶
　　　龍溪書室¶
聞說藏書屋翛然趣不窮溪光揺几席樹色隠房櫳洗¶
硯春流墨吹藜夜火紅庭前有芳草生意得無同¶
<pb:KR4h0117_WYG_372-4b>¶
　　　松軒¶
直榦凌霜古淸輝似草堂倚欄蒼雪冷捲㡢翠雲凉向¶
日秋停葢和風晩奏簧期君貞節操持此到巖廊¶
　　　贈考滿椽¶
簡牘賢勞日曽聞幹辦聲九年今奏最三語早知名日¶
照金門近風傳禁漏淸聖朝多雨露行矣被恩榮¶
　　　贈百長還營¶
飛將百夫前龍韜久在邊雕弓胡月滿寳劍漢星懸朔¶
<pb:KR4h0117_WYG_372-5a>¶
雪雙旌度西風疋馬旋承平無用武醉向酒家眠¶
　　　宿太湖山寺¶
一騎白雲深投鞭入逺林斷霞將夕照歸鳥下幽岑説¶
法窺禪性焚香静客心空門聊一寄明發又駸駸¶
　　　四月初一到和州府家城驛¶
昨日尚餘春兹晨夏火新麥風吟短㡌梅雨濕輕塵芳¶
草迷洲嶼垂楊暗渡津途中驚歲月王事未廻輪¶
　　　送道官歸¶
<pb:KR4h0117_WYG_372-5b>¶
久辭塵跡幾經年樓閣中天藹瑞煙玉陛到來朝聖主¶
銅章歸去領羣仙素鸞聲逺雲連佩白鶴秋横月在船¶
想到𤣥關多勝事春風瑶草滿芝田¶
　　　送典幕閩中之任¶
宦逰何處醉離觴疋馬南行去路長越國潮聲空外暝¶
秦淮樹色雁邊凉行看緑水芙蓉美坐識丹山荔子香¶
自古閩中無勝事好慿歌詠贊琴堂¶
　　　分得九仙觀送林信¶
<pb:KR4h0117_WYG_372-6a>¶
丹丘琳館倚崔嵬靈境淸都世外開三島霞光凌日月¶
九霄雲影接樓臺道人玉骨壺中蛻仙客瑶笙鶴上來¶
君去登臨多勝槩秋風偏醉葛洪盃¶
　　　雨中懷陳馬二翰林¶
二月山城暖正融桃花開盡杏花紅朋㳺零落春風後¶
客况凄凉暮雨中閩海幾年誰寄雁淮山千里獨乗驄¶
玉堂蓬閣如天上此日懷人思不窮¶
　　　歌風臺¶
<pb:KR4h0117_WYG_372-6b>¶
泗上髙臺舊漢封昔人曽上此歌風咸陽鹿去雄圖盡¶
芒碭龍歸帝業空斷碣古苔寒雨積危基低樹夕陽紅¶
客逰到此堪乗興醉把金尊送落鴻¶
　　　蕪城¶
蕪城自古盛繁華玉輦廵逰煬帝家舊業消沈餘郡郭¶
靑山迢逓長桑麻古隄尚有亡隋栁後苑終無廢汴花¶
行客登臨多縱醉百年興廢謾空嗟¶
　　　寄池景大校官¶
<pb:KR4h0117_WYG_372-7a>¶
旅食京華又一年懷君何處獨凄然故人零落知誰在¶
獨客暌離祇自憐殘葉晩風驚逺聽古梅寒月對愁眠¶
舊時鶴嶺閒吟客長憶風流剡曲船¶
　　　賦得龍江晩棹送陳廷嘉¶
龍江南下正茫茫晩棹煙波萬里長一葉漸看飛極浦¶
片㠶遥見逐斜陽鳬鷗起處潮頭入蘭蕋香時水氣凉¶
却羡故人從此别若為歸興滿滄浪¶
　　　宿英武城遇雨有懷京南知己¶
<pb:KR4h0117_WYG_372-7b>¶
解鞍日暮宿山城無那西風送雨聲漏逺不聞宵柝警¶
館荒惟對夜燈明衾依古簀吟邊冷葉響虚窗夢不成¶
遥想江南知己别相思多少故人情¶
　　　元夕觀燈應制¶
元夕春回不夜天鰲峰髙聳御筵前瓊花滿綴蓬壺樹¶
玉蕋平開太華蓮萬井笙歌來錦綉五雲樓閣儼神仙¶
小臣何幸䝉恩賜恭祝皇圖億萬年¶
　　　送人還鄉¶
<pb:KR4h0117_WYG_372-8a>¶
五陵年少似君稀何事還家賦式微野水緑蕪催解棹¶
斷雲殘雨送行衣¶
　¶
　¶
　¶
　¶
　¶
　¶
<pb:KR4h0117_WYG_372-8b>¶
　¶
　¶
　¶
　¶
　¶
　¶
　¶
　石倉歴代詩選巻三百七十二¶
