# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.196518
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百七十
<pb:KR4h0117_WYG_170-1a>¶
欽定四庫全書¶
　石倉歴代詩選巻一百七十¶
　　　　　　　　　　　　明　曹學佺　編¶
　宋詩四十七¶
　　鄧肅¶
　　　分嵗¶
餘臘羈人少共歡那堪飛雪集雲端四時欲盡三更漏¶
六出翻成兩嵗寒壓破嶺梅殘艶薄敲殘亭竹碎聲乾¶
<pb:KR4h0117_WYG_170-1b>¶
公卿休掃黌堂下留與来朝執玉看¶
　　　别陳少卿¶
平生盃酒百無憂四海風流説太丘據景筆端凌鮑謝¶
當年門下得伊周那知避世嶔&KR0991;迹也許従公汗漫逰¶
聞説片帆今又舉三山無處着人愁¶
　　　戲洪丞¶
萬里歸来雲水鄉逢春得酒且徬徨好賢誰侣雙松吏¶
使我時終一石狂忽與髙唐来鼠目却令朱户鎖梅粧¶
<pb:KR4h0117_WYG_170-2a>¶
先生取瑟吾知已安得従今不舉觴¶
　　　大雨¶
夜夜隂雲如潑墨雨勢欲挽銀河竭春工十八落泥塗¶
驟雨誰云不終日魏紫姚黄業已空嬉逰何足介心胷¶
只恐年年禾黍地浸滛盡入陽侯宫憑誰為我呼少女¶
掃空隂翳開天宇光風霽日暖層霄坐令六合同歌舞¶
　　　寒梅上李舎人¶
窮山觸目紛茒葦此意昬昬誰可洗竹間横破一枝梅¶
<pb:KR4h0117_WYG_170-2b>¶
對月嫣然耿寒水吟詩索酒滿髙堂穿簾的皪射晶光¶
世上羶葷来不到翦翦天風吹冷香人言百花睡未起¶
獨冠羣芳差可喜珍重和羮自有期行事争雄壓桃李¶
　　　題梅齋¶
江邉蘆葦風颼颼東君一㸃破寒愁牕間疎影横春瘦¶
枕上冷香尋夢幽夜深竹折驚殘雪捲簾醉起千山月¶
洗空肺腑龍麝腥落筆天香鬬清絶¶
　　　上先生¶
<pb:KR4h0117_WYG_170-3a>¶
夜馬踏殘月荷策来泮宫入門見先生語意何雍容短¶
檠挑燈一千夜髙談雄辯流胷中吾皇求士若飢渴䢷¶
許先生久卧龍玉鞭斜指長安市小軒従此冷如水空¶
留絳帳照孤燈牕外西風起寒葦¶
　　　龍興避難¶
傍山恠石如蹲虎絶頂去天無尺五却披叢棘下山腰¶
丹碧照空飛棟宇道人蓬户厭塵勞避世祗嫌山不髙¶
那知行空老曼倩竊食當年王母桃松檜參天門晝閉¶
<pb:KR4h0117_WYG_170-3b>¶
碧玉擷蔬飰炊雪百年冷坐無車音一旦偕来真惡客¶
當知喧寂豈殊觀出世何妨在世間能致吾人師作古¶
龍興今日始開山¶
　　　送丹霞禪師¶
山壓濃隂勢欲頹阿香推車振不開君来論詩風四起¶
挽出羲和照九垓别居八年驚電掃霜髭已失童顔好¶
逝者任従造物流吾人一笑初不老明朝飛錫過平津¶
浩歌歸耕隴上雲巖竇不應蔵一滴要須化作無邉春¶
<pb:KR4h0117_WYG_170-4a>¶
　　　再用南齋韻謝¶
沙溪清可啜逺山翠欲流翩然航一葦浩歌入蘆洲髙¶
堂上木杪幽人事勝逰但足簞瓢樂不知天地秋我軰¶
嗟無口㝠搜空掉頭何如三才傑等是濟川舟開巻騰¶
光怪天上卿雲浮阿雲又嗣音吾研不欲留平生浪詩¶
名寒蟲號清幽巳對狂道士従此敢吟不¶
　　附章楶詩¶
　　　運司園亭詠(并序/)¶
<pb:KR4h0117_WYG_170-4b>¶
　　成都轉運司園亭盖偽蜀時權臣故宅也清曠¶
　　幽静随處皆有可樂者輒為十詩足以省憶髣¶
　　髴云爾¶
古木鬱參天蒼苔下封路幽花無時歇醜石終朝踞水¶
竹散清潤煙雲變晨暮何必憶山林直有山林趣¶
　　　玊谿堂¶
堂因水得名方沼當其後漪瀾蕩榱桷牕户挹花栁蟲¶
魚不避人鷗鷺若相友午枕夏簟凉此樂亦奚有¶
<pb:KR4h0117_WYG_170-5a>¶
　　　雪峰樓¶
層構壓池塘不僭亦不偪影浮綠水静寒凝雪山色撫¶
檻接脩竹連簷引蒼栢注目望長安無奈濃雲隔¶
　　　海棠軒¶
珍葩寄幽島正對孤軒植優柔自俯仰紅綠若組織春¶
酣晴日曛坐久濃香逼池面浄可鑑朝霞罩澄碧¶
　　　月臺¶
蜀地饒夜雨輕隂多蔽天見月月無㡬築臺邀嬋娟髙¶
<pb:KR4h0117_WYG_170-5b>¶
凝桂影近俯視雲屋連顧盼巳塵外欲挹瑶宫仙¶
　　　翠錦亭¶
楩楠百尺餘排列拱簷際畏日自成隂隆冬寧滅翠虚¶
曠得寂理懶癖資濃睡誰知官府中獲此冲漠味¶
　　　潺玉亭¶
傍砌釃小渠回環是流水石蜃吐珠涎清響醒人耳風¶
㣲竹影碎月皎波光起䬃爽無塵囂静適心所喜¶
　　　茅庵¶
<pb:KR4h0117_WYG_170-6a>¶
竹間構圎庵所向自瀟灑珍禽弄巧舌宛是居山野黙¶
坐見真心萬緣盡虚假勿陋尋尺地兹焉息意馬¶
　　　水閣¶
架木浮水中畧彴通孤島扶疎花影反撥刺跳魚小風¶
月所得多經營信云巧隐几寂無人朱欄萃幽鳥¶
　　　小亭¶
花邉二小亭雙跨清渠上規摹雖甚隘幽僻良可賞幸¶
依佳木隂未羡大厦廣不足延賞朋携笻常獨徃¶
<pb:KR4h0117_WYG_170-6b>¶
　¶
　¶
　¶
　¶
　¶
　¶
　¶
　石倉歴代詩選卷一百七十¶
