# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.130763
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百四十七
<pb:KR4h0117_WYG_247-1a>¶
欽定四庫全書¶
　石倉歴代詩選巻二百四十七¶
　　　　　　　　　　　　明　曹學佺　編¶
　元詩十七¶
　　成廷珪¶
　　　丁千五歌¶
丁千五一百健兒如猛虎幾年横行青海頭牛皮作衫¶
桑作弩射陽湖上水賊來白晝殺人何可數將軍宵遁¶
<pb:KR4h0117_WYG_247-1b>¶
旌旗空倭甲蠻刀賊為主西村月黒妻哭夫東塢山深¶
母尋女屋廬燒盡將奈何往往移家入城府不是丁家¶
諸健兒仗劍誰能剪狐䑕樓頭釃酒齊唱歌争剖賊心¶
歸釁皷官中無文立賞功還向山東販鹽去¶
　　　春夜曲¶
芙蓉樓前拜新月寳鴨微薫透銀葉吳山楚水送逺遊¶
不管閨中照離别誰家玉鈎飛上天一似連環舊時缺¶
缺多圓少將奈何方寸愁腸萬里結為郎白苧裁春衣¶
<pb:KR4h0117_WYG_247-2a>¶
又恐月圓郎未歸¶
　　　戚戚行¶
戚戚復戚戚白頭殘兵向人泣短衣破綻露兩肘自説¶
行年今七十軍裝費盡無一錢舊嵗官粮猶未得朝堂¶
羽書昨日下帥府然燈㸃軍籍大男荷鍤北開河中男¶
買刀南討賊官中法令有程期笳皷發行星火急阿婆¶
送子婦送夫行者觀之猶嘆息老身今夕當守城猶自¶
知更月中立¶
<pb:KR4h0117_WYG_247-2b>¶
　　　射鴨謡¶
阿儂手挽竹枝弓射鴨緑楊湖水東三三五五似學武¶
一箭誤中䨇飛鴻前船唱歌後船哭月黒湖中夜潛伏¶
東海健兒不敢過人命幾如几上肉老翁入縣前致詞¶
夜夜全家猶野宿丁寜門户且勿開明朝又怕官軍來¶
　　　衰老卒¶
白頭老卒衣欲穿日日織屨能幾錢㸃名去討海東賊¶
别家泣上城南船自云十五入行伍掠陣曽誇力如虎¶
<pb:KR4h0117_WYG_247-3a>¶
賣刀買酒看升平六十年來不用武將軍醉即騎馬歸¶
猶散黄金教歌舞中原上馬賊更多白晝殺人誰作主¶
我今老去死即休白骨填海何人收朝堂昨日下黄榜¶
誰家年少當封侯¶
　　　聞中原河決盗起有感¶
中元九月黄河水平陸魚龍吹浪起飛霜肅肅鴻鴈來¶
禾黍漂流桑棗死大風怒號揚飛塵白晝剽掠如無人¶
官軍不誅海東賊縣吏乃殺西村民夜聞羽書起丁力¶
<pb:KR4h0117_WYG_247-3b>¶
老稚嗷嗷向誰泣我當六十將奈何扶杖淮南望淮北¶
　　　辛卯秋旱八月晦日天大雷雨¶
八月晦日雷怒號大雨如注風蕭騷捷如鬼神撼山岳¶
湧若江海翻波濤屋茅重巻一重去河水忽漲三尺髙¶
驚鴻翅濕飛不起散亂中澤呼其曹雲龍有意洗兵甲¶
下與蒼生舒鬰陶浮雲收歛赤日見天宇廓逺無纎毫¶
嵗年不逄亦偶爾吾將種麥畊東皋¶
　　　雪舟歌為王子中賦¶
<pb:KR4h0117_WYG_247-4a>¶
王郎不知何許人一舟横在江之濵風清月霽未肯出¶
滄洲獨與天為隣洞庭烟水兩寂寞十年不見君山春¶
北風三日雪大作挂席張㠶以為樂手中鐵笛吹紫鳯¶
身上氅衣如白鶴拍浮滿載百壺酒企足篷窗供獨酌¶
剡中隱者母相疑乃與戴老同襟期更䦨酒盡雪未止¶
趣棹欲返猶遲遲今夕何夕此乘興千載未必無人知¶
　　　悲徐州¶
彭城八月風塵起數郡義兵多戰死良家子女復何辜¶
<pb:KR4h0117_WYG_247-4b>¶
盡作黄河水中鬼髑髏填海幾時歸千古沉寃無處洗¶
王師一日天上來樓船夜斫浮橋開守橋將軍不敢敵¶
狂瀾倒㵼聲如雷三山回望平如掌野曠猶聞金鼓響¶
軍中少年當封侯争入轅門請功賞江邊老翁死即休¶
血淚沾襟空白頭¶
　　　題畵史王夣麟巻¶
老翁窮居廣陵市四壁蕭然秪圖史題詩不博一文錢¶
枯瓦磨窮空費紙不如鄉里諸妙年翰墨逰戱王公前¶
<pb:KR4h0117_WYG_247-5a>¶
解衣盤礴作山水一幅寜惜千金捐何人最得滄洲趣¶
麟也于今稱獨歩狂吟寄興肯相過畫我東橋竹居處¶
　　　題笠澤金伯祥横山墓所瞻雲軒¶
踞湖之上幾千尺下有蒼波通笠澤百年葉屋與荒丘¶
兩地相望淚沾臆親殁知幾年抱痛如一日孤雲飛處¶
最關情漠漠愁䰟招不得䰟之來兮雲下垂落月分明¶
見顔色䰟之去兮雲亦空歘忽消沉竟無迹悠悠飛去¶
復飛來孝子之心豈終極我家揚州好墓田老作江南¶
<pb:KR4h0117_WYG_247-5b>¶
未歸客天涯芳草又春深夢裏還家作寒食¶
　　　槎山歌為胡雲夫作¶
淮水源出桐栢山東流入海何時還胡君引水種秋秫¶
築室正在槎山間槎山清空白日静胡君意與雲俱閒¶
漢東一夕風塵起雲亦髙飛幾千里山間有家不得歸¶
却過揚州飲淮水飲之為洗氷雪腸今我不樂思故鄉¶
驅車明發度逺道廣海又在天一方思親恨不歸來早¶
夢中祗說槎山好他年歸隱奉親歡白頭同向槎山老¶
<pb:KR4h0117_WYG_247-6a>¶
　　　雜興¶
野蔓被長坂秋花翳前林登髙望孤冢凉露忽已深團¶
圓日東出瞬息還西沉吾親不可見哀涕淚沾襟徘徊¶
未忍去𤣥雲生夕隂¶
　　　又¶
夜坐竹林下仰視天茫茫浮雲起西北衆星黯無光羣¶
鳥鮮因依胡為思南翔良辰忽變易志士徒感傷願爾¶
保素節何勞怨清商¶
<pb:KR4h0117_WYG_247-6b>¶
　　　送郭仲安貢察院¶
捧檄上京華清才素共誇封章不起草健筆自生花燕¶
市千金馬天河八月槎看君冠獬豸好為觸姦邪¶
　　　六月八日¶
世事今如此吾生可奈何海東仍盗賊頴上復干戈苦¶
雨朝逾急隂風夜轉多白頭苦無頼對酒獨悲歌¶
　　　曉出錢塘門¶
出門聊適意草樹碧紛紛一雨破清曉四山生白雲僧¶
<pb:KR4h0117_WYG_247-7a>¶
樓縁嶺出樵逕過橋分明日重携酒來澆和靖墳¶
　　　齋居¶
曉起坐終日無人扣竹扉柿因風落早菊為雨開遲稚¶
子能賖酒鄰翁許借詩白頭無别計空負聖明時¶
　　　登望江樓¶
長江不可極岸幘獨登臨潮信自朝暮山光無古今碑¶
亭流水涸輦路積苔深欲冩興亡恨西風萬葉吟¶
　　　寄羙寅甫¶
<pb:KR4h0117_WYG_247-7b>¶
山館殘花歇江樓暮雨餘長歌留客和短札倩人書露¶
葉懸青蔓風簾隱碧梧夫君隔河漢凉夜月生初¶
　　　寄慈溪普天澤監縣¶
聞說慈溪縣官閒地更偏兩潮來海錯六月刈山田曉¶
塔天童寺春㠶日本船何時瓊樹底花夕醉嬋娟¶
　　　秋夜雜詠¶
平居在城市無夢傍江湖世事有今日生年猶故吾抽¶
書逄越絶引曲感呉趨隣叟邀皆醉歸來不用扶¶
<pb:KR4h0117_WYG_247-8a>¶
　　　賦林泉民¶
羣居傍城郭獨汝向林泉亂世知誰在荒村只自憐白¶
雲棲晩樹流水界秋田亦有催租吏敲門横索錢¶
　　　和謝雪波東阡道中作¶
淮楚紛紛際誰憐老逸民一為吳郡客三見洞庭春世¶
路間關久侯門接納頻麻衣猶似雪不敢涴緇塵¶
　　　龎山湖泛舟過寗伯讓庄所¶
湖上足清晝雨餘生綠隂扁舟到城近曲港入村深野¶
<pb:KR4h0117_WYG_247-8b>¶
叟頻相問郎君不可尋西庵肯分席吾亦老山林¶
　　　寄愚隱智東堂¶
落日太湖上歸舟此磧沙百年同是客兩寺即為家老¶
竹仍多笋枯藤也自花何時結茅屋相伴老烟霞¶
　　　舟中晝寢¶
篷窓坐春雨偏與睡相宜&KR0008;被支頭穩荼甌破夢遲昔¶
年為客慣今日覺吾衰無限滄洲意令人有所思¶
　　　題慶雲東竹水居¶
<pb:KR4h0117_WYG_247-9a>¶
水光當戸白竹色上衣青風露涵虛室江湖入浄瓶林¶
稍閒掛錫月影静翻經上觀何聞見秋聲出杳㝠¶
　　　秋日遊虎丘逄徑山元上人¶
攀葉樹層層茲逰記得曽到山疑是夢出寺忽逢僧短¶
簿荒祠酒生公舊塔燈留詩駭浮俗山鬼也多能¶
　　　送李斯立¶
南國風塵滿西江道路難鄉人問家信津吏識儒冠短¶
髪何由黒孤心只自丹放歌聊縱酒努力且加餐¶
<pb:KR4h0117_WYG_247-9b>¶
　　　雪¶
閉門三日雪竹外轉蕭然夜色侵書幌春寒壓篆烟詩¶
題名彦後酒讓老夫先獨卧袁髙士清風幾百年¶
　　　夜過吳江聖夀寺宿復中行方丈¶
深夜扣禪扄天寒月在庭鳥驚栖後樹僧掩讀殘經蔓¶
草風吹白枇杷雪洗青對床聽法語方寸愈惺惺¶
　　　登靈巖山¶
木杪見浮圖盤盤一徑迂倚巖留客坐過嶺倩人扶野¶
<pb:KR4h0117_WYG_247-10a>¶
色平如削湖光淡欲無殘碑不可讀春草没龜趺¶
　　　送澄上人逰浙東¶
浙水東邊寺禪房處處家千崖無虎豹二月已鶯花曉¶
飯天童笋春泉雪竇茶煩詢夢堂叟面壁幾年華¶
　　　向遊龍井過南天竺登二老亭曽賦一詩¶
二老題詩處風流不再逄客歸黄葉雨僧住白蓮峯誰¶
謂山無鳯人傳井有龍白頭江海上今夕寄行蹤¶
　　　三月二十五日過上洋十六保徐居士柯莊¶
<pb:KR4h0117_WYG_247-10b>¶
趂潮深入港風急水西流沙潤輕沾屐橋低欲碍舟孤¶
花餘晩艶芳草亂春愁沙鳥應相笑衰年尚逺遊¶
　　　吳中五日追念故友李時中李欽嗣有感而作¶
夢繞南崗北嶺雲一杯無計洒松筠世間我豈長貧者¶
地下君為不死人夜雨自荒張祜宅秋風誰鄣庾公塵¶
于今友道俱凋䘮落日江湖淚滿巾¶
　　　八月十六日送張仲舉至秦郵驛是夕邵文卿¶
　　　　置酒雲峯望月¶
<pb:KR4h0117_WYG_247-11a>¶
水驛官船晚未開月明乗興且登臺揚州鶴怨山人去¶
甓社珠迎國士來千里何時重命駕百年今夕此銜盃¶
同君盡醉交遊地為問秦郎安在哉¶
　　　送陳景川歸盱眙¶
第一山中風物殊我欲買田來卜居風林把酒聽黄鳥¶
雪港掛罾分白魚富貴不來吾老矣漁樵有約子何如¶
可能久作終焉計北海方修薦鶚書¶
　　　虎溪三笑圖¶
<pb:KR4h0117_WYG_247-11b>¶
三老風流笑口開山中猿鶴亦驚猜攅眉入社謾多事¶
送客過溪能幾廻僧影欲隨秋水去虎聲偏傍石橋來¶
東林絶響今千載撫卷題詩愧乏材¶
　　　寄㧞實尚書¶
憶陪冠盖集通津下士無由拜後塵曽和淮南招隱曲¶
得從天上謫仙人鵷鸞在列誰堪並鴻鵠髙飛不可馴¶
遙想退朝香滿䄂題詩還記竹軒春¶
　　　二月十二日祭長男之墓¶
<pb:KR4h0117_WYG_247-12a>¶
三嵗女孫方學行牽衣隨母上新塋青春過眼少晴色¶
白髪向人惟哭聲醉裏狂歌聊自適夢中相見只如生¶
他年何處藏吾骨無限尋常䑛犢情¶
　　　寄烏古孫幹卿參議¶
紫宸奏對出班行畫省論思晝漏長三月不知燒笋味¶
一春還憶煮茶香幾人白髪黄花酒何處青山綠野堂¶
扶植皇綱在今日中原草木仰輝光¶
　　　夜思¶
<pb:KR4h0117_WYG_247-12b>¶
斗帳方床一布衾睡餘推枕復長吟青燈細雨三更夢¶
白首殘編萬古心天上不知何嵗月城中誰信有山林¶
哀歌坐待東方白短髪刁騷不滿簮¶
　　　環碧齋¶
靣靣溪光䕶石苔軒墀無復有塵埃月涵虛白浮秋去¶
水泛空青入座來漁釣兒孫多質朴嘯歌鷗鷺不驚猜¶
我家亦住滄江曲千箇篔簹繞舎栽¶
　　　蕭萬户野鶴巻子¶
<pb:KR4h0117_WYG_247-13a>¶
肯著邊塵浣縞衣當時城郭是耶非自離碧海三山去¶
直過青城萬里飛老去揚州空逸興何人沙苑脫危機¶
丈夫功在麒麟閣莫説仙家有令威¶
　　　送謝芝甫赴山南憲¶
謝庭子弟多佳士荆國山川總勝遊萬里捧書催入幕¶
一朝撾皷發行舟𤣥猿啼處巴江夜白鴈來時楚甸秋¶
襄漢風流千古意為君長憶仲宣樓¶
　　　東勾曲外史張伯雨¶
<pb:KR4h0117_WYG_247-13b>¶
霞珮翩翩出洞天當時彷彿見癯仙幾年南國張公子¶
今日西湖葛稚川滄海塵飛丹幾熟玉堂人去榻空懸¶
林間載酒來相覔乞冩山經與世傳¶
　　　送烏克章僉憲調淮西道¶
繡斧煌煌擁使軺才名&KR0177;&KR0177;在中朝甘泉調客河東賦¶
蓬島仙人海上樵風振紫山迎驛騎雲開金斗見秋鵰¶
澄清事業須公等桂樹淮南未易招¶
　　　廣陵岳宫醮夜觀王澹洲髙士蕆事自登瀛橋¶
<pb:KR4h0117_WYG_247-14a>¶
　　　　迎師入黄籙壇¶
濛濛雲氣濕霓旌小隊紅綃鳯蠟明鸞鶴舞隨行道影¶
魚龍出聽歩虛聲淮南髙士青毛節勾曲仙人碧玉笙¶
一路天風吹不㫁此身今夕在蓬瀛¶
　　　送楊士先歸長安¶
落魄麻衣不受塵黄金釋盡只清貧新豐市上酒濯足¶
常曲城南花惱人豪傑謾嗤秦逐客漁樵能話漢功臣¶
清時未老丹心在姑把長竿釣渭濱¶
<pb:KR4h0117_WYG_247-14b>¶
　　　阮子華所藏桃源圖¶
桃花流水似天台彷彿三生到此來玉杵𤣥霜無處覔¶
金堂秘室為誰開滄州一夜生芳草隂洞千年長綠苔¶
何必誑人秦甲子漁郎秪見兩三廻¶
　　　嶽官登瀛橋¶
疊石為橋跨兩涯只如平地入烟霞銀河夜擲仙人杖¶
碧海秋横奉使槎浴水先迎三島日隔䦨遙見十洲花¶
月中時有簫聲過多是山頭聖母家¶
<pb:KR4h0117_WYG_247-15a>¶
　　　題山居圖¶
石子坡頭松兩株水光嵐氣䕶幽居山翁被酒愛騎馬¶
溪友放船來捕魚秋色自隨黄葉老野懐常共白雲舒¶
何時卜築如圖畫竹下開軒更讀書¶
　　　瑞雪為劉芝田賦¶
風捲寒溪漾碧沙曉林驚見玉横斜人間風日不到處¶
天上神仙解種花九地暖廻龍有穴三山雲静鶴無家¶
泛舟來覔芝田叟留作山隂勝事誇¶
<pb:KR4h0117_WYG_247-15b>¶
　　　寄謝方方壺冩寄遥山古木¶
鬼谷隂隂苔蘚斑只除猿鶴伴髙閒丹光或在藤蘿外¶
劒氣常留水竹間每讀内篇消永日還將生紙冩遥山¶
衰翁可是無仙骨不得相從共往還¶
　　　送孫從義憲史貢部¶
貢名書到拆封開正爾諸曹議選才侍史閤中簾影動¶
尚書天上履聲來階墀伏謁人皆喜符牒鋪張手自裁¶
不有雄聲驚畫省可無清論逹烏臺¶
<pb:KR4h0117_WYG_247-16a>¶
　　　送余廷心翰林應奉¶
楓葉蕭蕭江已秋吳船三日住揚州靛花深染青綾被¶
雲葉新裁紫綺裘征驛馬嘶風滿樹别筵人散月當樓¶
明年春鴈將書去人在蓬瀛第幾洲¶
　　　畫魚¶
生平蹤跡侶魚蝦浦月山風滿客槎曽向春盤登北鮪¶
更從丙穴薦南嘉賞花釣得留詩友折柳穿來覔酒家¶
萬里江湖清夢遠于今空對畫中誇¶
<pb:KR4h0117_WYG_247-16b>¶
　　　送李唐臣調山南憲幕¶
潮落寒汀水欲氷酌君何惜酒如澠人憐狗監知司馬¶
我喜龍門識李膺爽氣九秋横楚澤先聲一日到江陵¶
君行自勵青雲志斥鷃終慙九萬鵬¶
　　　夜泊青蒲村¶
黄葉飄飄秋滿天數家茅屋更翛然村中老人不識字¶
溪上小兒能駕船薺菜登盤甘似蜜蘆花紉被暖如綿¶
此中長得無宵警春雨扶犁學種田¶
<pb:KR4h0117_WYG_247-17a>¶
　　　春日逰上方寺因過别業¶
今日雨晴山亦佳散行聊復冩幽懐田翁入郭買春酒¶
野衲下堂留午齋老去任添新白髪平生能著幾青鞋¶
醉中天地為衾枕却笑劉伶死便埋¶
　　　感時傷事寄張仲舉博士¶
邊報紛紛日轉頻彭城猶未息風塵中原白骨多新鬼¶
浮世黄金少故人阮籍一生唯縱酒季鷹今日定思蓴¶
河東鶴叟應相憶落日悲笳淚滿巾¶
<pb:KR4h0117_WYG_247-17b>¶
　　　次李希顔述懐韻¶
八月邊聲草木寒愁來短髪不勝冠諸公莫誚王夷甫¶
我軰終慙管幼安酒劵如山空好客田毛何日再輸官¶
蘭陵溝上松無恙還有孤猿夜夜看¶
　　　登狼山醉題僧壁¶
白狼山頭僧卓庵我躡飛屐窮幽探麻姑又見海深淺¶
女媧不補天東南危枝如龍固矯矯恠石似虎猶眈眈¶
興來捉筆冩狂語此身只合棲雲龕¶
<pb:KR4h0117_WYG_247-18a>¶
　　　題朱伯禮西邨草堂¶
愛汝西邨之草堂囂塵不到堂中央夕陽欲下山更好¶
大火未流宵己凉隻屨也能來户外小舟剛遣繫籬傍¶
豈無百榼揚州酒與子同醉歌滄浪¶
　　　寄申屠子廸僉憲¶
先生舊德在甘棠故老争留住草堂湖上月明鷗鷺浴¶
山中雨過蕨薇香數莖白髪終難變一日丹心不可忘¶
出處獨翁全大節千年青史有輝光¶
<pb:KR4h0117_WYG_247-18b>¶
　　　寄崔宗文¶
白髪無家七十翁笻枝漫指在西東不因避地來吳下¶
正愛看山入剡中臺閣故人書信少江湖狂客酒船空¶
老懐無限平生意清話何時一夕同¶
　　　寄蔡彦文掾史¶
鳯凰池上神仙吏却是中郎幾葉孫幙下豈無竒計出¶
床頭猶有異書存防秋列寨山如㦸蒸土為城鐵作門¶
何限民間可憂事老懐那得與君論¶
<pb:KR4h0117_WYG_247-19a>¶
　　　送陳性之崑山從事¶
只將從事冩前衘省檄風來自折緘六案更須勞彩筆¶
一官猶未換青衫風生海市朝持酒日落江城暮䣃驂¶
我未識君空悵望恍如烟水隔仙凡¶
　　　題王惟賢所藏盛子昭畫雙松繋舟圖¶
雲門寺前風物幽布襪青鞋吾昔遊葫蘆盛酒待明月¶
舴艋載琴當上流長松並立幾千尺狂客一别三十秋¶
何當挂席過湖去東里草堂姑少留¶
<pb:KR4h0117_WYG_247-19b>¶
　　　重遊虎丘寺¶
海湧峯頭行徑㣲芒鞋欲趂孤雲飛風髙木客作人語¶
月出天王騎虎歸傑閣重樓逓隐見寒泉古木相因依¶
荒丘王氣豈消歇干將莫耶千載稀¶
　　　題何德深溪南¶
宰相官之不受招碧梧林巷自逍遥溪頭二月花先發¶
洞裏千年雪未消朝士過門時載酒仙人飛佩夜吹簫¶
社圖誰冩耆英㑹還肯中間著老樵¶
<pb:KR4h0117_WYG_247-20a>¶
　　　寒食日松江有懐廣陵¶
老來偏欲惜年華春正濃時不在家江上苦遭寒食雨¶
夢中猶見廣陵花書藏舊篋應無恙酒憶新樓不用賖¶
日暮荒城聞鬼泣東風吹浪滿天涯¶
　　　送秀岩上人歸日本¶
廿年中國遊方遍看水看山念念非海眼枯時千刼壊¶
日頭翻處一僧歸黄梅雨打袈裟濕白蜃雲隨鍚杖飛¶
富士巖前留語在庭松西長舊禪扉¶
<pb:KR4h0117_WYG_247-20b>¶
　　　同張仲舉夜宿寒橋¶
柔櫓聲乾破寂寥青山磯下宿寒橋乾坤萬事雙蓬鬂¶
風雨孤舟半夜潮丹鳯不來秋已老玉人何處水空遥¶
幾時重醉秦淮酒細聽漁樵話六朝¶
　　　李子英心逺亭¶
門外黄塵掃不開何由吹得到靈臺閒看倦鳥投林去¶
静愛孤雲出岫來彭澤髙人多逸興峩眉仙客有天才¶
祗今誰到悠然處同采秋香共一杯¶
<pb:KR4h0117_WYG_247-21a>¶
　　　送袁季文赴帥幕¶
少年書劒學從軍幕府于今氣不羣白髪元戎多好武¶
青衫從事最能文帳前草檄花如雨江上維舟水似雲¶
把酒髙歌成逺别不知何處又逄君¶
　　　南城暮春¶
南城雨盡午風和二客相從歩屧過流水陂塘春事減¶
落花門巷晩愁多銀瓶自㵼沙頭酒寳瑟誰調陌上歌¶
莫冩江南斷腸句賀郎憔悴髪空皤¶
<pb:KR4h0117_WYG_247-21b>¶
　　　周平叔夜宿崇明寺海雲樓偕羅成之隐君文¶
　　　　長老盧隐君以沙頭雙瓶為韻¶
天台老衲兩眉龎自起髙樓枕石杠煮茗别開留客處¶
論文多近坐禪窓㝠鴻散去猶相逐獨鶴飛來不作雙¶
明發仙舟上霄漢定傳詩話滿滄江¶
　　　丘克莊敞雲樓¶
君家樓外雲如海五色輪囷掃不開每就月明簷下宿¶
更隨秋色座中來瓊臺夜鶴迷蹤跡玉女春衣費剪裁¶
<pb:KR4h0117_WYG_247-22a>¶
看爾騎鯨朝帝所舉頭西北是蓬萊¶
　　　題玉巖上人溪山野趣圖¶
流水淙淙石齒齒蒲庭雲氣欲糢糊白鷗溪上秋多少¶
黄葉山中徑有無十月雨深漁屋破三江風急野航孤¶
年來難覔幽居處空向晴窓看畫圖¶
　　　二月十四日風雨孤坐秀州城西僧舎¶
秀州城西春事㣲二月苦雨行人稀江湖渺然不可渡¶
風雨如此將安歸老來口腹胡為累亂後人民今見非¶
<pb:KR4h0117_WYG_247-22b>¶
兼旬不得武林信倚仗南望孤雲飛¶
　　　送馬令尹任滿¶
長洲赤子窮無告正頼郎官為撫摩兵後人家猶耒耜¶
日長官社有絃歌越來溪上波聲小魯望祠前月色多¶
自古長才須大用薦書元不待常何¶
　　　寄張内翰¶
中原不及舊山河使節仍煩渉海波天上雲烟春信早¶
江南風雨客愁多諸公擬獻中興頌壯士寜忘勅勒歌¶
<pb:KR4h0117_WYG_247-23a>¶
萬里相忘成永訣白頭蕭索柰公何¶
　　　送羅成之移居崇明其子季通亦之本州校官¶
先生八月乘烟霧妻子同隨海上槎太守賔筵先肅客¶
廣文官舎即為家波濤浩蕩藏隂火島嶼微茫接太霞¶
聞說三洲多藥草可能無意到丹砂¶
　　　送張明善歸武昌却移家入蜀¶
對酒悲歌淚滿衣楚天揺落又斜暉風塵萬里與君别¶
江海一舟何處歸老去且留吾舌在愁來長惜壯心違¶
<pb:KR4h0117_WYG_247-23b>¶
臨岐不盡平生意沙苑無雲鶴自飛¶
　　　送馬士瞻帥椽髙擢¶
風塵如此送君行念爾才華獨老成軍旅未聞忘爼豆¶
掾曹多見到公卿滄江日射旌旗影紫閣風悲皷角聲¶
玉麈談𤣥何事業雲臺圖像是功名¶
　　　寄靜逸處士顧仲庸¶
環堵蕭然一室寛只除詩酒寄清歡瓶中有粟分寒士¶
袖裏無書上逹官揚子暮年空識字龎公早歲己遺安¶
<pb:KR4h0117_WYG_247-24a>¶
先生獨卧風塵表吾欲相從接羽翰¶
　　　欲卜居海上未有定止先作寄紫歩劉子彬¶
滿目風塵秪自憐輕裝已辦有行纒也知避亂依城郭¶
更欲移家傍渚田紫歩于今無士馬滄溟何處有神仙¶
桃源只在人間世還許漁郎放釣船¶
　　　送傅德潤陪將作同知武昌買馬囘京¶
維揚舘裏送軺車却筭分攜八載餘天使出求沙苑馬¶
星郎厭食武昌魚數鞭已報充華廐上冢母忘過舊廬¶
<pb:KR4h0117_WYG_247-24b>¶
老我平生無駿骨應從郭隗借吹嘘¶
　　　送盛克明辟掾浙省移家吳興¶
十年三送滄江别此日分携又不同辟掾逺移青𤨏闥¶
移家喜近水晶宫勿論後㑹知何地且念離羣獨老翁¶
幕府郎宫應問訊為言憔悴坐詩窮¶
　　　和用子通助教同張元禎倡和詩巻¶
懶性何堪接貴遊長松之下每科頭不能取友山中社¶
更欲移家海上州老去生涯情似水興來詩思澹於秋¶
<pb:KR4h0117_WYG_247-25a>¶
玉堂傑作難為和白首狂吟秪自愁¶
　　　送婁所性廻金陵别業¶
楚甸驚塵滿客衣古來賢達在知幾山中桂樹我將老¶
江上草堂君獨歸刁斗連城嚴肅肅旌旗垂野浄輝輝¶
金陵酒熟還相憶莫遣詩筒信使稀¶
　　　簡西江宋子與令尹楊翼之李斯立二先生¶
八月凉風催早寒家山空憶路漫漫滄江無處問書信¶
白日何人生羽翰曉霧漲天迷故國夜潮流月到長干¶
<pb:KR4h0117_WYG_247-25b>¶
諸君莫責王夷甫我軰深慙管幼安¶
　　　寄噩禪師四十年前在天寜方丈曽有求賦毛¶
　　　　女者¶
短杖輕包歸去來水雲多處少塵埃一春海鳥依簷宿¶
五月溪蓮繞舎開雲外送僧歸日本月中携客過天台¶
衰翁不得瞻圓相猶望新詩托鴈回¶
　　　送清淮叟上人遊五臺¶
鴈門西畔是靈山山作青螺五髻鬟春日花開殘雪裏¶
<pb:KR4h0117_WYG_247-26a>¶
僧房人在白雲間善財參問何時遍文暢嬉遊幾日還¶
淮海清公更瀟洒早將聞見動禪關¶
　　　送廬山髙齋赴南康監郡時兵火之餘在吳城¶
　　　　山開司¶
公昔騎驢下星渚前身恐是匡廬君孤城遺老窮無告¶
太守眞符喜見分彭蠡帆檣明夕照吳城旌斾拂秋雲¶
明年春殿論功賞傳奏先將姓字聞¶
　　　和李克約東皋雜興¶
<pb:KR4h0117_WYG_247-26b>¶
一春開遍雨中花幾向東園管物華老去始知身是客¶
愁來空擬醉為家江樓簾箔霏香霧野寨旌旗絢采霞¶
曳杖歸來還自笑夕陽原上數殘鴉¶
芍藥花開江雨晴幾時重作看花行松間携妓從教俗¶
竹下留賔也自清一夜春愁無處著三分月色為誰明¶
貧家亦有琴堪典好把平生意氣傾¶
閉戸拙於公是非似與江湖踪跡稀酒中從令客罵坐¶
㸑下却念兒啼飢松江之鱸固可食沙苑有鳥宜髙飛¶
<pb:KR4h0117_WYG_247-27a>¶
干戈滿地正如此萬水千山何處歸¶
　　　挽郁謙德處士¶
白首其如死别何臨風老淚若懸河耆英社在晨星少¶
禪智山空夜雨多薤露莫悲人換世桑田曽見海生波¶
殯宫空對棠棃發更擬重携濁酒過¶
　　　甲午除夜有懐孟景章¶
夜窓兒女笑燈前亂世安居又一年鄰甕且分藍尾酒¶
客嚢從換折腰錢凍消屋角篔簹雪寒壓爐頭榾柮烟¶
<pb:KR4h0117_WYG_247-27b>¶
安得重陪孟東海劇談終夜不成眠¶
　　　王彦芳御史綉榮堂¶
色絲不染胭脂井銀漢繰成五色紋織女機中翻海水¶
諌官衣上綉春雲清嚴地位人誰到錯落天章手自分¶
他日錦歸當白晝江花江草亦欣欣¶
　　　僧惟善駙馬野雲亭¶
萬里飛來廣漠雲隨時舒卷故繽紛風中不見孤飛迹¶
日下都成五色紋從爾所之占隐者更堪持以獻吾君¶
<pb:KR4h0117_WYG_247-28a>¶
明時用汝為霖雨先向東南洗惡氛¶
　　　和崔元初秋日舒懐感時叙舊情見乎辭¶
瀟洒君家錦照堂石泉秋水煮茶香沿池篠簜枝枝潤¶
當戸蒲萄葉葉黄東舘壊垣塵漠漠西城殘照晩蒼蒼¶
春時數聽尚書履幾送池邊月色凉¶
　　　六月書所見¶
干戈滿地起風塵民物凋零府藏貧黄犢烏犍烹作食¶
雕梁畵棟折為薪江淮經理須賢俊草澤誅求到隐淪¶
<pb:KR4h0117_WYG_247-28b>¶
謾道寛心應是酒老夫三日未沾唇¶
　　　澹香亭¶
幽芳不自媚白日净依依風露已如此山中人未歸¶
　　　題宋子章竹¶
黄陵只在斷雲西苦竹叢深望欲迷帝子不歸春又晩¶
滿林烟雨鷓鴣啼¶
　　　徽廟御畵梔子白頭翁¶
梔子紅時人正愁故宫衰草不勝秋西風吹落青城月¶
<pb:KR4h0117_WYG_247-29a>¶
啼得山禽也白頭¶
　　　客中乆雨¶
水滿行厨欲産蛙苔封老屋亂啼鴉南風十月黄梅雨¶
開盡冬青兩樹花¶
　　　送劉將軍致仕歸襄陽¶
當年鐡馬渡襄江敵國聞風夜納降今日却歸江上去¶
峴山青滿讀書窓¶
　　　春夜¶
<pb:KR4h0117_WYG_247-29b>¶
酒兵無力破愁城春盡空山杜宇聲敲缺唾壺眠不得¶
半簾花影月三更¶
　　　青山白雲圖¶
不見茅齋舊隐君遶溪烟樹暮紛紛斷橋水滿無人渡¶
誰向青山管白雲¶
　　　墨梅¶
東閣衝寒雪一枝廵簷偏解索題詩何郎老去風情减¶
羞見踈花照鬂絲¶
<pb:KR4h0117_WYG_247-30a>¶
　　　夜宿野城¶
露氣涓涓月二更小舟猶向月中行前村知有人家近¶
隔浦㣲聞犬吠聲¶
　　　畵馬¶
圉人曽喜得驊騮撥入天閑早見收今昔有誰憐駿骨¶
西風沙苑蒺藜秋¶
　　　武林客舎¶
窓外青山啼子規吟䰟正被酒禁持小樓一夜雨聲惡¶
<pb:KR4h0117_WYG_247-30b>¶
落盡碧桃人未知¶
　　　緑楊橋¶
長溪春漲碧溶溶烟雨空濛濕采虹何事吹簫度清夜¶
斷堤楊柳月明中¶
　　　題髙房山墨竹¶
黄花山主澹游翁冩竹依稀篆籀工獨有高侯知此趣¶
一枝含碧動秋風¶
　　　題張天民先生移居圖¶
<pb:KR4h0117_WYG_247-31a>¶
舊隐荆溪第幾村手栽松檜至今存大茅峯下千年鶴¶
遲汝重來問子孫¶
　　　髙昌王所畫蒲萄熊九歌藏¶
玉關西去火州城五月蒲萄無數生今日江南池舘裏¶
萬株聫絡水晶棚¶
　　　青山白雲圖¶
溪上長松已合圍草堂無事客來稀濕雲生滿東山路¶
日暮野樵何處歸¶
<pb:KR4h0117_WYG_247-31b>¶
　　　唐明皇吹簫圖¶
寢殿春深晝漏遲榻前侍女立多時玉簫自按霓裳曲¶
賜與梨園弟子吹¶
　　　題蒲塘雙燕圖為劉小齋作¶
昭陽池舘晩風㣲花落巢空去未歸却是蒲塘春水濶¶
年年還傍小齋飛¶
　　　竹枝歌¶
道士莊前秋事多東家西家收晚禾船頭把酒對明月¶
<pb:KR4h0117_WYG_247-32a>¶
聽打夜塲人唱歌¶
　　　訪王伯純晩歸¶
長洲苑内舊池臺白髪山人又再來無限客愁渾忘却¶
小樓聽雨杏花開¶
　　　和饒介之秋懐¶
夜半金烏海上翔行來夾日酷於霜庭前幾箇芭蕉葉¶
未到秋分一半黄¶
鐵鎻滄江第幾關揚州花竹夢中看也知無頼三分月¶
<pb:KR4h0117_WYG_247-32b>¶
照見沙塲白骨寒¶
　　　題南竹¶
洞庭南去竹如雲老葉新稍亂不分帝子不歸風雨惡¶
深林何處覔湘君¶
　右成原常集借自徐興公家藏古本頃坊刻有成禮¶
　執一册豈廷珪别字耶因選附之¶
　　　燕中懷古章貢侍御¶
娉婷二八女絶色妙難畵新粧薄鉛華照影脩竹下盛¶
<pb:KR4h0117_WYG_247-33a>¶
年事夫婿錦玉輝精舎雖非伯鸞妻惓惓惜春夜琴餘¶
月當軒黙黙倚風榭寄語東家兒紅顔莫輕嫁¶
　　　送李子威代祀嵩衡淮海¶
羣生望甘澤五岳雲氣通天香落岩谷瑞靄春㝠濛海¶
潮天際來金碧森萬峰劃落紫翠堆亭亭玉芙蓉古廟¶
絲竹存迎神奏黄鍾空山逓餘響落花舞青童¶
　　　送周草窗尊師歸廬山太平宫¶
匡廬之山仙所居銀河倒蘸青芙蕖三千里路昔一徃¶
<pb:KR4h0117_WYG_247-33b>¶
十八社友今如何向來匡君結廬處至今海月懸髙樹¶
水流花落春復春洞府蒼茫隔煙霧西風蕭蕭吹短衣¶
賣藥脩琴不歸去潯陽潮落海欲枯幾時再得麻姑書¶
桂風不跨林下虎囘仙肯顧盤中魚幸留神物守丹鼎¶
喜近弟子迎飈車世間信有揚州鶴看汝乗之上寥廓¶
晴窗須理白雪絃爽氣仍開紫霞閣袖中寳劒且藏鋒¶
彭蠡小龍方睡著¶
　　　射鴨謡¶
<pb:KR4h0117_WYG_247-34a>¶
阿儂手挽竹枝弓射鴨緑楊湖水東三三五五似學武¶
一箭誤中雙飛鴻前船唱歌後船哭月黒湖中夜潛伏¶
東海健兒不敢過人命幾如几上肉老翁入縣前致辭¶
夜夜全家猶野宿丁寧門户且勿開明朝又怕官軍來¶
　　　湘江秋園圖¶
蒼梧愁雲拂煙水日暮無風波自起何人吹簫作鳯凰¶
被髪臨江迎帝子黄陵女兒情更多却掩氷絲涙如洗¶
千年遺恨人不知坐對空山疑夢裏¶
<pb:KR4h0117_WYG_247-34b>¶
　　　韓致用夢鶴¶
疇昔相過赤壁磯神交遺思尚依依應從五色雲中過¶
還繞三株樹上飛月色滿庭空夜帳露華如雨濕秋衣¶
蓬萊山下花無數遲子吹簫作伴歸¶
　　　送人歸桐江¶
讀書不謁萬乗君挾策肯傍諸侯門嘯歌蘇臺晩山碧¶
濯足洞庭秋水渾千金未易買駿骨一飯豈足哀王孫¶
風塵拂衣且歸去髙卧桐江煙水村¶
<pb:KR4h0117_WYG_247-35a>¶
　　　九月十日自夀¶
余生堪歎復堪憐喜際明時老市廛把菊已從前一日¶
種桃猶待後千年但令有子親書帙莫怪無人送酒錢¶
寡欲清心今得矣煉丹何用學神仙¶
　　　宿鶴沙張氏草堂¶
草堂借我作行窩杖屨頻煩太史過滿地白雲清晝永¶
隔溪黄鳥緑隂多銀缾自瀉山中酒鐵笛誰翻小海歌¶
今日逄君須盡醉西家亭舘柰愁何¶
<pb:KR4h0117_WYG_247-35b>¶
　　　寄周平叔先生就求蒼耳子¶
周侯久不通書問夜夜滄江入夢頻五月採來蒼耳子¶
幾時分送白頭人沙頭酒熟田毛足港口船過海錯新¶
南北相望千百里老來幽獨倍傷神¶
　　　送智隠住水月禪寺¶
放船直到栖禪處萬頃湖心一鏡開緑樹鳥驚風落果¶
碧潭龍去水生苔西巖尊宿傳燈在東海髙僧杖錫來¶
今夜月明清似水大空無地着纎埃¶
<pb:KR4h0117_WYG_247-36a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_247-36b>¶
　¶
　¶
　¶
　¶
　¶
　¶
　¶
　石倉歴代詩選巻二百四十七¶
