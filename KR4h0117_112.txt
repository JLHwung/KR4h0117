# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.815007
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百十二
<pb:KR4h0117_WYG_112-1a>¶
欽定四庫全書¶
　石倉歴代詩選卷一百十二¶
　　　　　　　　　　　　明　曹學佺　編¶
　唐九十九¶
　宫闈¶
　　長孫后(太宗后/諡文德)¶
　　　遊春曲¶
上苑杏花朝日明蘭閨艶妾動春情井上新桃偷而色¶
<pb:KR4h0117_WYG_112-1b>¶
簷前嫩栁學身輕花中去來看舞蝶樹上長短聽流鶯¶
林下何須逺借問出衆風流舊有名¶
　　徐賢妃(名惠太宗/妃湖州人)¶
　　　秋風函谷闗應詔¶
秋風起函谷朔氣動河山偃松千嶺上雜雨二陵間低¶
雲愁廣隰落日惨重闗此時飄紫氣應念真人還¶
　　　賦得北方有佳人¶
由來稱獨立本自號傾城栁葉眉間發桃花臉上生腕¶
<pb:KR4h0117_WYG_112-2a>¶
揺金釧響步轉玉環鳴纎腰宜寶袜紅衫艶織成懸知¶
一顧重别覺舞腰輕¶
　　　長門怨¶
舊愛栢梁臺新寵昭陽殿守分辭芳輦含情泣團扇一¶
朝歌舞榮夙昔詩書賤君恩誠已矣覆水難重薦¶
　　　粧殿答太宗¶
朝來臨鏡臺粧罷暫徘徊千金始一笑一召詎能來¶
　　武則天(名曌髙宗/后文水人)¶
<pb:KR4h0117_WYG_112-2b>¶
　　　遣使宣詔幸上苑¶
明朝逰上苑火速報春知花須連夜發莫待曉風吹¶
　　　同太平公主逰九龍潭¶
山牕遊玉女澗戸對瓊峯巖頂翔雙鳳潭心倒九龍酒¶
中浮竹葉杯上瀉芙蓉欲驗山家賞惟有入松風¶
　　　如意娘¶
看朱成碧思紛紛憔悴支離為憶君不信别來長下淚¶
開箱驗取石榴裠¶
<pb:KR4h0117_WYG_112-3a>¶
　　　陪駕幸嵩山¶
陪鑾逰禁苑侍賞出蘭闈雲掩攢峯葢霞低擁浪旂日¶
宫䟽澗戸月殿啟巖扉金輪轉金地香閣曳香衣鐸吟¶
輕吹發幡揺薄霧霏昔遇焚芝火山紅迎野飛花臺無¶
半影蓮塔有全輝寔賴能仁力攸資善世威慈縁興福¶
緒于此永皈依風枝不可静泣血竟何追¶
　　上官昭容(名婉兒/中宗妃)¶
　　　奉和聖製立春侍宴内殿出剪綵花應制¶
<pb:KR4h0117_WYG_112-3b>¶
宻葉因裁吐新花逐剪舒攀條雖不謬摘蘂詎知虛春¶
至由來發秋還未肯踈借問桃将李相亂欲何如¶
　　　奉和九月九日登慈恩寺浮圖應制¶
帝里重陽節香園萬乗來却邪萸入佩獻壽菊傳杯塔¶
類承天湧門疑待佛開睿詞懸日月長侍御昭囘¶
　　　奉和三㑹寺應制¶
釋子談經處軒臣刻字留故臺遺老在殘簡聖君求駐¶
驆懷千古開襟望九州四山縁塞合三水夾城流宸翰¶
<pb:KR4h0117_WYG_112-4a>¶
陪瞻仰天杯接獻酬太平詞藻盛長願紀鴻休¶
　　　駕幸新豐温泉宫獻詩三首¶
三冬季月景新年萬乗觀風出灞川遥看電躍龍為馬¶
迴矚相原玉作田¶
　　　其二¶
鸞旂掣曵拂空囘羽騎驂驔躡景來隠隠驪山雲外聳¶
迢迢御帳日邊開¶
　　　其三¶
<pb:KR4h0117_WYG_112-4b>¶
翠幕珠闈敞月營金罍玉斚泛蘭英嵗嵗年年常扈蹕¶
長長乆乆樂昇平¶
　　　綵書怨¶
葉下洞庭初思君萬里餘露濃香被冷月落錦屏虛欲¶
奏江南曲貪封薊北書書中無别意惟悵乆離居¶
　　楊貴妃(𤣥宗/妃)¶
　　　贈張雲容舞¶
羅袖動香香不已紅蕖裊裊秋烟裏輕雲嶺上乍揺風¶
<pb:KR4h0117_WYG_112-5a>¶
嫩栁池邊初拂水¶
　　江采蘋(𤣥宗妃/莆田人)¶
　　　謝賜珍珠¶
桂葉雙眉乆不描殘粧和淚濕紅綃長門盡日無梳洗¶
何必珍珠慰寂寥¶
　　開元宫人¶
　　　戰袍詩¶
沙場征戍客寒苦若為眠戰袍經手作知落阿誰邊留¶
<pb:KR4h0117_WYG_112-5b>¶
意多添線含情更著綿今生已過也願結後生縁¶
　　天寶宫人¶
　　　題梧葉¶
一入深宫裏年年不見春聊題一片葉寄與有情人¶
　　　杏葉詩¶
一葉題詩出禁城誰人酬和獨含情自嗟不及波中葉¶
蕩漾乗春取次行¶
　　韓宫人(僖宗時/)¶
<pb:KR4h0117_WYG_112-6a>¶
　　　題紅葉詩¶
流水何太急深宫盡日閒殷勤謝紅葉好去到人間¶
　　　感懷詩¶
一聨佳句隨流水十載幽詩滿素懷今日却成鸞鳳友¶
方知紅葉是良媒¶
　　僖宗宫人¶
　　　鎖袍詩¶
玉燭製袍衣金刀呵手裁鎖情寄千里鎖心終不開¶
<pb:KR4h0117_WYG_112-6b>¶
　　宜芬公主(𤣥宗時/)¶
　　　題屏風詩¶
出嫁辭鄉國由來此别難聖恩愁逺道行路泣相看沙¶
塞容顔盡邊隅粉黛殘妾心何處斷他日望長安¶
　　武陵王蕭妃¶
　　　夜夢¶
昨年夢君歸賤妾不鳴機極知意氣薄不著去時衣古¶
言如夢裏賴得雁書飛¶
<pb:KR4h0117_WYG_112-7a>¶
　　龍城貴主¶
　　　寄人詩¶
羞解鳴璫尋漢渚但慿春夢到天涯紅樓日暮鶯飛去¶
愁殺深宫落砌花¶
　　宋若昭(德宗妃/貝州人)¶
　　　奉和御製麟德殿燕百僚¶
垂衣臨八極肅穆四門通自是無為化非闗輔相功修¶
文招隠伏尚武殄妖凶德立韶光熾恩沾雨露濃衣冠¶
<pb:KR4h0117_WYG_112-7b>¶
陪御燕禮樂盛朝宗萬夀稱觴日千年信一同¶
　　宋若憲(徳宗妃/若昭妺)¶
　　　奉和御製麟德殿燕百僚¶
端拱承休命時清荷聖皇四聰聞受諫五服逺朝王景¶
媚暄初轉春殘日正長御筵多濟濟盛樂復鏘鏘宴鎬¶
誰能敵横汾未可方願齊山岳夀福&KR0008;永無疆¶
　　　嘲陸暢詩¶
十二層樓倚翠空鳳鸞相對立梧桐雙成走報監門衞¶
<pb:KR4h0117_WYG_112-8a>¶
莫使吾歈入漢宫¶
　　鮑君徽(德宗妃/字文姬)¶
　　　奉和御製麟德殿宴百僚應制¶
睿澤光寰海功成展武韶戈鋋清外壘文物盛中朝聖¶
祚山河固宸章日月昭玉筵鸞鵠集仙管鳳皇調御栁¶
新堤綠宫鶯乍轉嬌願承億兆慶千祀奉神堯¶
　　　東亭茶燕¶
閒朝向晩出簾櫳茗燕東亭四望通逺眺城池山色裏¶
<pb:KR4h0117_WYG_112-8b>¶
俯聆絃管水聲中幽篁引沼新抽翠芳槿低簷欲吐紅¶
坐乆此中無限興更憐團扇起清風¶
　　　闗山月¶
髙高秋月明北照遼陽城寒囘光初滿風多暈更生征¶
人望鄉思戰馬聞鼓驚朔風悲邊草胡沙暗虜營霜凝¶
匣中劍雲蔽原上旌早晚謁金闕不聞刁斗聲¶
　　　惜春花¶
枝上花花下人可憐顔色俱青春昨日㸔花花灼灼今¶
<pb:KR4h0117_WYG_112-9a>¶
日看花花欲落不如盡此花下歡莫待春風總吹却鶯¶
歌蝶舞媚韶光紅爐煮茗松花香粧成冷態恣遊樂獨¶
把花枝歸洞房¶
　　費氏(蜀孟昶妃號/花蘂夫人)¶
　　　宫詞¶
五雲樓閣鳳城間花木長新日月閒三十六宫連内苑¶
太平天子住崑山¶
㑹真殿廣約宫牆樓閣相扶倚太陽淨甃玉階横水岸¶
<pb:KR4h0117_WYG_112-9b>¶
御爐香氣撲龍牀¶
龍池九曲逺相通楊栁絲牽兩岸風長似江南好風景¶
畫船來去碧波中¶
厨盤進食簇時新侍宴無非列近臣日午殿頭宣索膾¶
隔花催喚打魚人¶
離宫别院繞宫城金版輕敲合鳳笙夜夜月明花樹底¶
傍池長有按歌聲¶
御製新飜曲子成六宫纔唱未知名盡將觱篥來抄譜¶
<pb:KR4h0117_WYG_112-10a>¶
先按君王玉篴聲¶
春風一面曉粒成偷折花枝傍水行却被内監遥覷見¶
故将紅豆打黄鶯¶
内人追逐采蓮時驚起沙鷗兩岸飛蘭棹把來齊拍水¶
並船相鬬濕羅衣¶
選進仙韶第一人才勝羅綺不勝春重敎按舞桃花下¶
只踏&KR0714;紅作地茵¶
夜寒金屋篆烟飛燈燭分明在紫㣲漏永禁宫三十六¶
<pb:KR4h0117_WYG_112-10b>¶
燕囘争踏月輪歸¶
金井秋啼絡緯聲出花宫漏報嚴更不知誰是金鑾直¶
玊宇沈沈夜氣清¶
内庭秋燕玉池東香散荷花水殿風阿監采菱牽錦纜¶
月明猶在畫船中¶
翠華香重玉爐添雙鳳樓頭曉日暹扇掩紅鸞金殿悄¶
一聲清蹕捲珠簾¶
鬬草深宫玉檻前春蒲如箭荇如錢不知紅藥欄干曲¶
<pb:KR4h0117_WYG_112-11a>¶
日暮何人落翠鈿¶
太液波清水殿涼畫船驚起宿鴛鴦翠眉不及池邊栁¶
取次飛花入建章¶
蕙炷香銷燭影&KR0714;御衣薰盡徹更闌歸來困頓眠紅帳¶
一枕西風夢裏寒¶
三清臺近苑牆東樓檻層層映水紅盡日綺羅人度曲¶
管絃聲在半天中¶
　　蜀順聖太后徐氏(徐耕女/)¶
<pb:KR4h0117_WYG_112-11b>¶
　　　謁丈人觀先帝御容¶
千尋綠嶂夾流溪登眺因知海嶽低瀑布迸舂青石碎¶
輪茵横剪翠峯齊步粘苔蘚龍橋滑身閉烟蘿鳥徑迷¶
莫道穹天無路到此山逾是碧雲梯¶
　　　題漢州三學山至夜看聖燈¶
䖍禱逰靈境元妃夙志同玉香焚静夜銀燭炫遼空泉¶
潄雲根月鐘敲㑹杪風印金標聖迹飛石顯神功滿望¶
江淮極臨西日脚紅猿來齋室上僧集講筵中頓覺超¶
<pb:KR4h0117_WYG_112-12a>¶
三界渾疑證六通願成脩偃事社稷保延洪¶
　　　禱青城山囘¶
周逰靈境散幽情千里江山暫得行所恨風光看未足¶
卻驅金翠入龜城¶
　　蜀翊聖太妃徐氏(太后妺/)¶
　　　謁丈人觀先帝御容¶
共謁御容儀還同在禁闈笙歌喧寶殿彩仗耀金徽清¶
淚沾羅袂紅霞拂赭衣九疑山水逺無路斷湘妃¶
<pb:KR4h0117_WYG_112-12b>¶
　　　題金華館¶
碧雲紅霧撲人衣宿露沾苔石逕危風巧解吹松上曲¶
蝶嬌頻采臉邊脂同尋僻徑思攜手暗指遥山學畫眉¶
好把身心清浄出角冠霞帔事希夷¶
　　　題彭州陽平地¶
雲浮翠輦届陽平真似驂鸞到上清風起半厓聞虎嘯¶
雨來當面見龍行晚尋水澗尋松韻夜上星壇看月明¶
長恐前身居此境玊堂教向錦城生¶
<pb:KR4h0117_WYG_112-13a>¶
　　　題漢州三學山至夜看聖燈¶
聖燈千萬炬旋向碧雲生細雨濕不暗好風吹更明磬¶
敲金地響僧唱梵天聲若説無心法此光如有情¶
　　　禱青城山囘¶
翠驛江亭近玉亭夢魂猶是在青城比來出看江山景¶
却被江山看出行¶
　　李舜絃夫人¶
　　　蜀宫應制¶
<pb:KR4h0117_WYG_112-13b>¶
濃樹禁花開後庭飲筵中散酒醒醒濛濛雨草瑶階濕¶
鐘曉愁吟獨倚屏¶
　　　釣魚不得¶
盡日池邊釣錦鱗芰荷香裏暗銷魂依稀縱有尋春餌¶
知是金鈎不肯呑¶
　　　隨駕出逰青城¶
因隨八駿上仙山頓隔塵埃物象間只恐西追王母宴¶
却憂難得到人間¶
<pb:KR4h0117_WYG_112-14a>¶
　石宫闈詩初盛集内如徐賢妃上官昭容有已入選¶
　者兹已成編稍重複一二云¶
　¶
　¶
　¶
　¶
　¶
　¶
<pb:KR4h0117_WYG_112-14b>¶
　¶
　¶
　¶
　¶
　¶
　¶
　¶
　石倉歴代詩選卷一百十二¶
