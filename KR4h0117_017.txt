# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:09.742568
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷十七
<pb:KR4h0117_WYG_017-1a>¶
欽定四庫全書¶
　石倉歴代詩選巻十七¶
　　　　　　　　　　　　明　曹學佺　編¶
　初唐四¶
　　王勃(字子安綘州龍門/人文中子通孫也)¶
　　　上巳浮江宴韻得阯字¶
披觀玉京路駐賞金臺阯逸興懐九仙良辰傾四美松¶
吟白雲際桂馥清溪裏别有江海心日暮情何已¶
<pb:KR4h0117_WYG_017-1b>¶
　　　春日宴樂遊園賦韻得接字¶
帝里寒光盡神臯春望浃梅郊落晚英栁甸驚初葉流¶
水抽竒弄崩雲灑芳牒清尊湛不空暫喜平生接¶
　　　山亭夜宴¶
桂宇幽襟積松臺凉夜永森沈野逕寒肅穆巖扉静竹¶
晦南阿色荷翻北潭影清興殊未闌林端照初景¶
　　　詠風¶
肅肅凉風生加我林壑清驅煙尋磵戸巻霧出山楹去¶
<pb:KR4h0117_WYG_017-2a>¶
來固無跡動息如有情日落山水静為君起松聲¶
　　　懐仙(并序/)¶
　　客有自幽山來者啓予以林壑之事而煙霞在焉¶
　　思觧纓紱永詠山水神與道超跡為形滯故書其¶
　　事¶
鶴岑有竒徑麟洲富仙家紫泉潄珠液𤣥巖列丹葩常¶
希披塵網眇然登雲車鸞情極霄漢鳯想疲煙霞道存¶
蓬瀛近意惬朝市賖無為坐惆悵虗此江上華¶
<pb:KR4h0117_WYG_017-2b>¶
　　　忽夢遊仙¶
僕本江上客牽跡在方内寤寐霄漢間居然有靈對翕¶
爾登霞首依然躡雲背電䇿驅龍光煙途儼鸞態乘月¶
披金帔連星觧瓊珮浮識俄易歸真遊邈難再寥廓沈¶
遐思周遑奉遺誨流俗非我郷何當釋塵&KR0008;¶
　　　滕王閣¶
滕王高閣臨江渚佩玉鳴鸞罷歌舞畫棟朝飛南浦雲¶
珠簾暮捲西山雨閒雲潭影日悠悠物換星移幾度秋¶
<pb:KR4h0117_WYG_017-3a>¶
閣中帝子今何在檻外長江空自流¶
　　　寒夜懐友人¶
北山煙霧始茫茫南津霜月正蒼蒼秋深客思紛無已¶
復值征鴻中夜起¶
複閣重樓向浦開秋風明月度江來故人故情懐故宴¶
相望相思不相見¶
　　　江南弄¶
江南弄巫山連楚夢行雨行雲幾相送瑶軒金谷上春¶
<pb:KR4h0117_WYG_017-3b>¶
時玉童仙女無見期紫霧香煙𦕈難託清風明月遥相¶
思遥相思草徒緑聽雙飛鳯凰曲¶
　　　秋夜長¶
秋夜長殊未央月明露白澄清光層城綺閣遥相望遥¶
相望川無梁北風受節南雁翔崇蘭委質時菊芳鳴環¶
曳珮出長廊為君秋夜𢷬衣裳纎羅對鳯凰丹綺雙鴛¶
鴦調砧亂杵思自傷思自傷征夫萬里戍他郷鶴闗音¶
信斷龍門道路長君在天一方寒衣徒自香¶
<pb:KR4h0117_WYG_017-4a>¶
　　　採蓮曲¶
採蓮歸緑水芙蓉衣秋風起浪鳬雁飛桂棹蘭橈下長¶
浦羅裙玉腕輕揺櫓葉嶼花潭極望平江謳越吹相思¶
苦相思苦佳期不可駐塞外征夫猶未還江南採蓮今¶
已暮今已暮採蓮花渠今那必盡娼家官道城南把桑¶
葉何如江上採蓮花蓮花復蓮花花葉何稠疊葉翠本¶
羞眉花紅强似頰佳人不在兹悵望别離時牽花憐共¶
蒂折藕愛連絲故情無處所新物徒華滋不惜西津交¶
<pb:KR4h0117_WYG_017-4b>¶
珮觧還羞北海雁書遲採蓮歌有節採蓮夜未歇正逢¶
浩蕩江上風又值徘徊江上月徘徊蓮浦夜相逢吴姬¶
越女何丰茸共問寒光千里外征客闗山路幾重¶
　　　臨高臺¶
臨高臺高臺&KR2262;&KR0034;絶浮埃瑶軒綺構何崔嵬鸞歌鳯吹¶
清且哀俯瞰長安道萋萋御溝草斜對甘泉路蒼蒼茂¶
陵樹高臺四望同帝鄉佳氣鬱葱葱紫閣丹樓紛照耀¶
璧房錦殿相玲瓏東迷長樂觀西指未央宮赤城映朝¶
<pb:KR4h0117_WYG_017-5a>¶
日緑樹揺春風旗亭百隊開新市甲第千甍分戚里朱¶
輪翠葢不勝春疊榭層楹相對起復有青樓大道中繡¶
户文忩雕綺櫳錦衾夜不襞羅帷晝末空歌屏朝掩翠¶
妝鏡照窺紅為君開寳髻蛾眉罷花叢塵間狭路黯将¶
暮雲開月色明如素鴛鴦池上兩兩飛鳯凰樓下雙雙¶
度物色正如此佳期那不顧銀鞍繡轂盛繁華可憐今¶
夜宿娼家娼家少婦不湏顰東園桃李片時春君看舊¶
日高臺處柏梁銅雀生黃塵¶
<pb:KR4h0117_WYG_017-5b>¶
　　　落花落¶
落花落落花紛漠漠緑葉青跗映丹蕚與君徘徊上金¶
閣影拂妝階玳瑁筵香飄舞館茱茰幙落花飛撩亂入¶
中帷落花春正滿春人歸不歸落花度氛氲遶高樹落¶
花春已繁春人春不顧綺閣青臺静且閒羅袂紅巾復¶
徃還盛年不再得高枝難重攀試復旦遊落花裏暮宿¶
落花間與君落花院臺上起雙鬟¶
　　　銅雀妓¶
<pb:KR4h0117_WYG_017-6a>¶
金鳯鄰銅雀漳河望鄴城君王無處所臺榭若平生舞¶
席紛何就歌梁儼未傾西陵松檟冷誰見綺羅情¶
　　　聖泉宴(并序/)¶
　　𤣥武山有聖泉焉浸滛歴數百千年乗巖泌湧接¶
　　磴分流下瞰長江沙堤石㟁咸古人遺跡也茲乃¶
　　青蘋録芰紫苔蒼蘚遂使江湖思逺寤寐寄託旣¶
　　而崇巒左岥石壑前榮丹崿萬尋碧潭千頃松風¶
　　唱響竹露薫空瀟瀟乎人間之難遇也方欲以林¶
<pb:KR4h0117_WYG_017-6b>¶
　　壑為天厲琴樽為日用嗟乎古今共逝方深山上¶
　　之悲少長同遊且盡山隂之樂盍題芳什共寫高¶
　　情詩得泉字¶
披襟乘石磴列籍俯春泉蘭氣薫山酌松聲韻野絃影¶
飄垂葉外香度落花前興洽林塘晚重巖起夕煙¶
　　　尋道觀¶
芝㕓光分野蓬闕盛規模碧壇清桂閾丹洞肅松樞玉¶
笈三山記金箱五嶽圖蒼虬不可見空望白雲衢¶
<pb:KR4h0117_WYG_017-7a>¶
　　　散闗晨度¶
闗山凌旦開石路無塵埃白馬高譚去青牛真氣來重¶
門臨巨壑連棟起崇隈即今揚䇿度非是棄繻回¶
　　　别薛華¶
送送多窮路遑遑獨問津悲凉千里道悽斷百年身心¶
事同漂泊生涯共苦辛無論去與住俱是夢中人¶
　　　重别薛華¶
明月沈珠浦秋風濯錦川樓臺臨絶㟁洲渚亘長天旅¶
<pb:KR4h0117_WYG_017-7b>¶
泊成千里棲遑共百年窮途惟有淚還望獨潜然¶
　　　遊梵宇三覺寺¶
香閣披青磴琱臺控紫岑葉齊山路狭花積野壇深蘿¶
幌棲禪影松門聽梵音遽欣陪妙躅延賞滌煩襟¶
　　　麻平晚行¶
百年懐土望千里倦遊情高低尋戍道逺近聽泉聲磵¶
葉纔分色山花不辨名羈心何處盡風急暮猿清¶
　　　送盧主簿¶
<pb:KR4h0117_WYG_017-8a>¶
窮途非所恨虗室自相依城闕居年滿琴樽俗事稀開¶
襟方未已分袂忽多違東巖富松竹歳暮幸同歸¶
　　　餞韋兵曹¶
征驂臨野次别袂慘江垂川霽浮煙歛山明落照移鷹¶
風凋晚葉蟬露泣秋枝亭臯分逺望延想間雲涯¶
　　　白下驛餞唐少府¶
下驛窮交日昌亭旅食年相知何用早懐抱即依然浦¶
樓低晚照鄉路隔風煙去去如何道長安在日邊¶
<pb:KR4h0117_WYG_017-8b>¶
　　　杜少府之任蜀州¶
城闕輔三秦風煙望五津與君離别意同是宦遊人海¶
内存知己天涯若比鄰無為在岐路兒女共霑巾¶
　　　仲春郊外¶
東園垂栁徑西堰落花津物色連三月風光絶四鄰烏¶
飛村覺曙魚戲水知春初晴山院裏何處染&KR0349;塵¶
　　　郊興¶
空園歌獨酌春日賦閒居澤蘭侵小徑河栁覆長渠雨¶
<pb:KR4h0117_WYG_017-9a>¶
去花光濕風歸葉影踈山人不惜醉惟畏緑樽虚¶
　　　郊園即事¶
煙霞春旦賞松竹故年心斷山疑畫障懸溜瀉鳴琴草¶
徧南亭合花濃北院深閒居饒酒賦隨興欲抽簪¶
　　　山居晚眺贈王道士¶
金壇疎俗宇玉洞侶仙羣花枝棲晩露峰葉度晴雲斜¶
照移山影廻沙擁溜文琴樽方待興竹樹已迎曛¶
　　　春日還郊¶
<pb:KR4h0117_WYG_017-9b>¶
閒情兼黙語攜杖赴巖泉草緑縈新帶榆青綴古錢魚¶
牀侵㟁水鳥路入山煙還題平子賦花樹滿春田¶
　　　對酒春園作¶
投簪下山閣擕酒對河梁狭水牽長鏡高花送斷香繁¶
鶯歌似曲疎蝶舞成行自然催一醉非但閲年光¶
　　　觀内懐仙¶
玉架殘書隐金壇舊跡迷牽花尋紫洞歩葉下清谿瓊¶
漿猶類乳石髓尚如泥自能成羽翼何必仰雲梯¶
<pb:KR4h0117_WYG_017-10a>¶
　　　秋日别王長史¶
别路長千里深恩重百年正悲西候日更動北梁篇野¶
色籠寒霧山光斂暮煙終知難再奉懐德自潜然¶
　　　上巳浮江宴韻得遥字¶
上巳年光促中川興緒遥緑齊山葉滿紅洩岸花銷泉¶
聲喧後磵虹影照前橋遽悲春望逺江路積波潮¶
　　　長栁¶
晨征犯煙磴夕憩在雲闗晚風清近壑新月照澄灣郊¶
<pb:KR4h0117_WYG_017-10b>¶
童樵唱返津叟釣歌還客行無與晤頼此釋愁顔¶
　　　覊遊餞别¶
客心懸隴路遊子倦江干槿豐朝砌静篠宻夜忩寒琴¶
聲銷别恨風景駐離歡寧竟山川逺悠悠旅思難¶
　　　易陽早發¶
飭裝侵曉月奔策候殘星危閣尋丹嶂廻梁屬翠屏雲¶
間迷樹影霧裏失峰形復此凉飈至空山飛夜螢¶
　　　焦岸早行和陸四¶
<pb:KR4h0117_WYG_017-11a>¶
侵星違旅館乘月戒征儔複嶂迷晴色虛巖辨暗流猿¶
吟山漏曉螢散野風秋故人渺何際鄉闗雲霧浮¶
　　　深灣夜宿¶
津途臨巨壑村宇架危岑堰絶灘聲隐峰交樹影深江¶
童暮理楫山女夜調砧此時故鄉逺寜知遊子心¶
　　　傷裴録事䘮子¶
蘭堦霜候早松路&KR1621;臺深魄散珠胎沒芳銷玉樹沈露¶
文晞宿草煙照慘平林芝焚空嘆息流恨滿籝金¶
<pb:KR4h0117_WYG_017-11b>¶
　　　泥谿¶
弭棹凌奔壑低鞭躡峻岐江濤出岸險峰磴入雲危溜¶
急船文亂巖斜騎影移水煙籠翠渚山照落丹崖風¶
生蘋浦葉露泫竹潭枝泛水雖云美勞歌誰復知¶
　　　秋日仙遊觀贈道士¶
石圖分帝宇銀牒洞靈宫廻丹縈岫室複翠上巖櫳霧¶
濃金竈静雲暗玉壇空野花常捧露山葉自吟風林泉¶
明月在詩酒故人同待余逢石髓從爾命飛鴻¶
<pb:KR4h0117_WYG_017-12a>¶
　　　出境遊山二首¶
源水終無路山阿若有人驅羊先動石走兎欲投巾洞¶
晩秋泉冷巖朝古樹新峰斜連鳥翅磴疊上魚鱗化鶴¶
千齡早元龜六代春浮雲今可駕滄海自成塵¶
振翮凌霜吹正月佇天潯回鑣凌翠壑飛軫控青岑巖¶
深靈竈沒澗毁石渠沈宫闕雲間近江山物外臨玉壇¶
棲暮夜珠洞結秋隂蕭蕭離俗影擾擾望鄉心誰意山¶
遊好屢傷人事侵¶
<pb:KR4h0117_WYG_017-12b>¶
　　　三月曲水宴¶
彭澤官初去河陽賦始傳田園歸舊國詩酒間長筵列¶
室窺丹洞分樓瞰紫煙縈廻亘津渡出沒控郊𨞬鳯琴¶
調上客龍轡&KR0770;羣仙松石偏宜古藤蘿不記年重簷交¶
密樹複磴擁危泉抗石晞南嶺乘沙𦕈北川傅巖來築¶
處磻溪入釣前日斜真趣逺幽思夢凉蟬¶
　　　晚届鳯州¶
寳雞辭舊域仙鳯歴遺墟去此近城闕青山明月初¶
<pb:KR4h0117_WYG_017-13a>¶
　　　羈春¶
客心千里倦春事一朝歸還傷北園裏重見落花飛¶
　　　林塘懐友¶
芳屏畫春草仙杼織朝霞何如山水路對面即飛花¶
　　　山扉夜坐¶
抱琴開野室擕酒對情人林塘花月下别是一家春¶
　　　春莊¶
山中蘭葉徑城外李桃園直知人事静不覺鳥聲喧¶
<pb:KR4h0117_WYG_017-13b>¶
　　　春遊¶
客念紛無極春淚倍成行今朝花樹下不覺戀年光¶
　　　春園¶
山泉兩處晚花栁一園春還持千日醉共作百年人¶
　　　林泉獨飲¶
丘壑經塗賞花栁遇時春相逢今不醉物色自輕人¶
　　　他鄉叙興¶
綴葉歸煙晚乗花落照春邊城琴酒處俱是越鄉人¶
<pb:KR4h0117_WYG_017-14a>¶
　　　夜興¶
野煙含夕渚山月照秋林還将中散興來偶歩兵琴¶
　　　臨江二首¶
泛泛東流水飛飛北上塵歸驂将别棹俱是倦遊人¶
去驂嘶别路歸棹隐寒洲江臯木葉下應是故城秋¶
　　　江亭夜月送别二首¶
江送巴南水山橫塞北雲津亭秋月夜誰見泣離羣¶
亂煙籠碧砌飛月向南端寂寂離亭掩江山此夜寒¶
<pb:KR4h0117_WYG_017-14b>¶
　　　别人¶
乆客逢餘閏他鄉别故人自然堪下淚誰忍望征塵¶
江上風煙積山幽雲霧多送君南浦外還望将如何¶
　　　贈李十四¶
亂竹開三徑飛花滿四鄰從來揚子宅别有尚𤣥人¶
　　　早春野望¶
江曠春潮白山長曉岫青他鄉臨眺極花栁映邊亭¶
　　　山中¶
<pb:KR4h0117_WYG_017-15a>¶
長江悲已滯萬里念将歸况属高風晚山山黄葉飛¶
　　　冬郊行望¶
桂密巖花白梨踈林葉紅江臯寒望盡歸念斷征蓬¶
　　　寒夜思友二首¶
雲間征思斷月下歸愁切鴻雁西南飛如何故人别¶
朝朝翠山下夜夜蒼江曲復此遥相思清樽湛芳緑¶
　　　始平晩息¶
觀闕長安近江山蜀道賖客行朝復夕無處是鄉家¶
<pb:KR4h0117_WYG_017-15b>¶
　　　扶風晝届離京浸逺¶
帝里金莖去扶風石柱來山川殊未已行路方悠哉¶
　　　普安建隂題璧¶
江漢深無極梁岷不可攀山川雲霧裏遊子幾時還¶
　　　九日¶
九日重陽節開門有菊花不知來送酒若箇是陶家¶
　　　秋江送別¶
早是他鄉值早秋江亭明月帶江流已覺逝川傷别念¶
<pb:KR4h0117_WYG_017-16a>¶
復看津樹隐離舟¶
　　　蜀中九日登𤣥武山旅眺¶
九月九日望鄉臺他席他鄉送客杯人今巳厭南中苦¶
鴻雁那從北地來¶
　　　河陽橋代竇郎中佳人答楊中舍¶
披風聽鳥長河路臨津織女遥相妬判知秋夕帶啼還¶
那及春朝擕手度¶
　¶
<pb:KR4h0117_WYG_017-16b>¶
　¶
　¶
　¶
　¶
　¶
　¶
　¶
　石倉歴代詩選巻十七¶
