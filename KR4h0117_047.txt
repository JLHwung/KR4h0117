# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.397882
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四十七
<pb:KR4h0117_WYG_047-1a>¶
欽定四庫全書¶
　石倉歴代詩選卷四十七¶
　　　　　　　　　　　　明　曹學佺　編¶
　中唐一¶
　　錢起(字仲文/吴興人)¶
　　　酬王維春夜行亭贈别¶
山月隨客來主人興不淺今宵竹林下誰覺花源逺惆¶
悵曙鶯啼孤雲還絶巘¶
<pb:KR4h0117_WYG_047-1b>¶
　　　夢尋西山準上人¶
别處秋泉聲至今猶在耳何嘗夢魂去不見雪山子新¶
月隔林時千峰翠微裏言忘心更寂跡滅雲自起¶
　　　過桐柏山¶
秋風過楚山山静秋聲晚賞心無定極仙步亦清逺返¶
照雲竇空寒流石苔淺羽人昔已去靈跡欣方踐投䇿¶
謝歸途世縁從此遣¶
　　　早渡伊川見舊作¶
<pb:KR4h0117_WYG_047-2a>¶
鵾雞鳴早霜秋水寒旅渉漁人昔隣舍相見具舟楫出¶
浦興未盡向山心更惬村落通白雲茅茨隱紅葉東臯¶
滿時稼歸客欣復業¶
　　　登秦嶺半巖遇雨¶
屏翳忽騰氣浮陽慘無暉千峰挂飛雨百尺揺翠微震¶
電閃雲徑奔流翻石磯倚巖假松盖臨水羡荷衣不得¶
采苓去空思乗月歸且憐東臯上水色侵荆扉¶
　　　田園雨後贈鄰人¶
<pb:KR4h0117_WYG_047-2b>¶
安排常任性偃卧晚開戸樵客荷蓑歸向來春山雨殘¶
雲虹未落返景霞初吐時鳥鳴村墟新泉遶林圃堯年¶
尚恬泊鄰里成太古室邇人遂遥相思怨芳杜¶
　　　送輞川至南山寄谷口王十六¶
山色不厭逺我行隨處深跡幽青蘿逕思絶孤霞岑獨¶
鶴引逺浦鳴猿呼入林褰裳百泉裏一步一清心王子¶
在何處隔雲鷄犬音折麻定延佇乗月期招尋¶
　　　藍田溪與漁者宿¶
<pb:KR4h0117_WYG_047-3a>¶
獨逰屢忘歸況此隐淪處濯髪清冷泉月明不能去更¶
憐垂綸叟静若沙上鷺一論白雲心千里滄洲趣蘆中¶
夜火盡浦口秋山曙歎息分枝禽何時更相遇¶
　　　太子李舍人城東别業¶
南山轉羣木昬曉擁山翠小澤近龍居青蒼常雨氣君¶
家北原上千金買勝事丹闕退朝迴白雲迎賞至新晴¶
村落外處處煙景異片水明斷㟁餘霞入古寺東臯指¶
歸翼目盡有餘意¶
<pb:KR4h0117_WYG_047-3b>¶
　　　谷口新居寄同省朋故¶
種黍傍烟溪榛蕪兼沮洳亦知生計薄所貴隐身處橡¶
栗石上材莓苔水中路蕭然授衣日得此還山趣汲井¶
愛秋泉結茅因古樹閒雲與幽鳥對我不能去寄謝鴛¶
鷺羣狎鷗羡所慕¶
　　　酬陶六辭秩歸舊居見柬¶
靖節昔髙尚令孫嗣清徽舊廬雲峰下獻嵗車騎歸去¶
俗因解綬憶山得采薇田疇春事起里巷相尋稀淵明¶
<pb:KR4h0117_WYG_047-4a>¶
醉乗興閒門秪掩扉花禽驚曙月鄰女上鳴機畢娶願¶
已果養恬志寧違吾當掛朝服同爾緝荷衣¶
　　　過沈氏山居¶
鷄鳴孤煙起静者能卜築喬木出雲心閒門掩山腹貧¶
交喜相見把臂歡不足空林留宴言永日清耳目泉聲¶
冷樽俎荷氣香僮僕往往仙犬鳴樵人度深竹酒酣出¶
谷口世網何羈束始願今不從區區折腰禄¶
　　　贈東隣鄭少府¶
<pb:KR4h0117_WYG_047-4b>¶
一聞白雪唱願見清揚乆誰謂結綬来得陪趨府後小¶
邑藍溪上卑棲惬所偶接宇復連牆片月亦攜手草色¶
同春逕鶯聲共高栁美景百花時平生一杯酒聖朝法天¶
地以我為芻狗秩滿歸白雲期君訪谷口¶
真氣重嶂裏知君嘉遁幽山階壓丹穴藥井通伏流道¶
者帶經出洞中攜我逰欲驂白霓去且為紫芝留忽憶¶
武陵事别家疑數秋¶
　　　畫鶴篇省中作¶
<pb:KR4h0117_WYG_047-5a>¶
㸃素凝姿任畫工霜毛玉羽照簾櫳借問飛鳴華表上¶
何如粉繢彩屏中文昌宫近芙蓉闕蘭室絪緼香且結爐¶
氣朝成緱嶺雲銀燈夜作華亭月日暖花明梁燕歸應¶
驚片雪在仙闈主人頋盼千金重誰肯徘徊五里飛¶
　　　賦得青城山歌送楊杜二郎中赴蜀軍¶
蜀山西南千萬重仙經盡説青城峰青城嶔崟倚天碧¶
逺壓蛾眉吞劔壁錦屏雲起易成霞玉洞花明詎知夕¶
星臺二妙逐王師阮瑀軍書王粲詩日落猿聲連玉笛¶
<pb:KR4h0117_WYG_047-5b>¶
晴来山翠傍旌旗緑蘿春月營門近知君對酒遥相思¶
　　　送崔校書從軍¶
雁門太守能愛賢麟閣書生亦投筆寧惟玉劔報知己¶
更有龍韜佐師律别馬連嘶出御溝家人幾夜望刀頭¶
燕南春草傷心色薊北黄雲滿眼愁聞道輕生能撃虜¶
何嗟少壯不封侯¶
　　　送張將軍征西¶
長安少年惟好武金殿承恩争破虜沙場烽火隔天山¶
<pb:KR4h0117_WYG_047-6a>¶
鐵騎征西幾嵗還戰處黑雲霾瀚海愁中明月度陽闗¶
玉笛聲悲離酌晚金方路極行人逺計日霜戈盡敵歸¶
回首戎城空落暉始笑子卿心計失徒㸔海上節旄稀¶
　　　送崔十三東逰¶
千里有同心十年一㑹面當杯緩筝柱倐忽催離宴丹¶
鳳城頭噪晚鴉行人馬首夕陽斜灞上春風留别袂闗¶
東新月宿誰家官栁依依兩鄉色誰能此别不相憶¶
　　　送禇大落第東歸¶
<pb:KR4h0117_WYG_047-6b>¶
離琴弹苦調美人慘向隅頃来荷策干明主還復扁舟¶
歸五湖漢家側席明敭乆豈意遺賢在林藪玉堂金馬¶
隔青雲墨客儒生皆白首昨夢芳洲采白蘋歸期且喜¶
故園春穉子只思陶令至文君不厭馬卿貧剡中風月¶
乆相憶池上舊逰應再得酒熟寧孤芳杜春詩成不枉¶
青山色念此那能不羡歸長楊諫獵事皆違他日東流¶
一乗興知君為我掃荆扉¶
　　　效古秋夜長¶
<pb:KR4h0117_WYG_047-7a>¶
秋漢飛玉霜北風掃荷香含情紡績孤燈盡拭淚相思¶
寒漏長簷前碧雲静如水月弔棲烏啼鳥起誰家少婦¶
事鴛機錦幕雲屏深掩扉白玉窻中聞落葉應憐寒女¶
獨無衣¶
　　　山齋獨坐喜𤣥上人夕至¶
舍下虎谿逕煙霞入暝開柴門兼竹静山月與僧來心¶
瑩蓮花水言忘緑茗杯前峰曙更好斜漢欲西迴¶
　　　早下江寧¶
<pb:KR4h0117_WYG_047-7b>¶
暮天微雨散涼吹片㠶輕雲物髙秋節山川孤客情霜¶
蘋留楚水寒雁别吴城宿浦有歸夢愁猿莫夜鳴¶
　　　登復州南樓¶
孤樹延春日他山捲曙霞客心湖上雁歸思日邊花行¶
李迷方乆歸期渉嵗賒故人雲路隔何處寄瑶華¶
　　　和萬年成少府寓直¶
赤縣新秋夜文人藻思催鐘聲自仙掖月色近霜臺一¶
葉兼螢度孤雲帶雁來明朝紫書下應問長卿才¶
<pb:KR4h0117_WYG_047-8a>¶
　　　秋夕與梁鍠文宴¶
客到衡門下林香蕙草時好風能自至明月不須期秋¶
日翻荷影晴光脆栁枝留歡美清夜寧覺曉鐘遲¶
　　　題精舍寺¶
勝景不易遇入門神頓清房房占山色處處分泉聲詩¶
思竹間得道心松下生何時來此地擺落世間情¶
　　　和人秋歸終南山别業¶
舊居三顧後晚節重幽尋野逕到門盡山窻連竹隂昔¶
<pb:KR4h0117_WYG_047-8b>¶
年鶯出谷今日鳳歸林物外凌雲操誰能繼此心¶
　　　下第題長安客舍¶
不遂青雲望愁㸔黄鳥飛棃花度寒食客子未春衣世¶
事隨時變交情與我違空餘主人栁相見却依依¶
　　　裴迪南門秋夜對月¶
夜來詩酒興月滿謝公樓影閉重門静寒生獨樹秋鶴¶
驚隨葉散螢逺入煙流今夕遥天永清光幾處愁¶
　　　宿新里館¶
<pb:KR4h0117_WYG_047-9a>¶
愁人待曉雞秋雨暗淒淒度燭螢時滅傳書雁漸低客¶
來知計誤夢裏泣津迷無以逃悲思寒螀處處啼¶
　　　送元評事歸山居¶
憶家望雲路東去獨依依水宿隨漁父山行到竹扉寒¶
花催酒熟山犬喜人歸遥羡書窻下千峰出翠微¶
　　　送武進韋明府¶
理邑想無事鳴琴不下堂井田通楚越津市半漁商盧¶
橘垂殘雨紅蓮坼早霜送君催白首歸夢獨思鄉¶
<pb:KR4h0117_WYG_047-9b>¶
　　　送衛功曹赴荆南¶
漢家仍用武才子晚成名惆悵江陵去誰知魏闕情碧¶
雲愁楚水春酒醉宜城定想褰帷政還聞坐嘯聲¶
　　　送陸郎中¶
事邉仍戀主舉酒復悲歌粉署含香别轅門載筆過鶯¶
聲岀漢苑栁色過漳河相憶情難盡離居春草多¶
　　　送僧歸日本¶
上國隨縁至來途若夢行浮天滄海逺去世法船輕水¶
<pb:KR4h0117_WYG_047-10a>¶
月通禪觀魚龍聽梵聲惟憐一燈影萬里眼中明¶
　　　送楊皥擢第逰江南¶
行人臨水去新詠復新悲萬里髙秋月孤山逺别時挂¶
㠶嚴子瀬酹酒敬亭祠嵗晏無芳杜如何寄所思¶
　　　送原公南逰¶
有意兼程去飄然二足輕故鄉多乆别春草不傷情洗¶
鉢泉初暖焚香曉更清自知難解縛何日伴師行¶
　　　送衡陽歸客¶
<pb:KR4h0117_WYG_047-10b>¶
歸客愛鳴榔南征憶舊鄉江山追宋玉雲雨憶荆王醉¶
裏宜城近歌中郢路長憶君從此去日夕望三湘¶
　　　送唐司馬赴郢州¶
少年從事好此去别愁輕滿坐詩人興隨君郢路行蒹¶
葭侵驛樹雲水抱山城遥愛下車日江臯春草生¶
　　　嵗暇題茅茨¶
谷口逃名客歸來遂野心薄田供嵗酒喬木卧幽禽溪¶
路春雲重山厨夜火深桃源應漸好仙客許相尋¶
<pb:KR4h0117_WYG_047-11a>¶
　　　酬盧十一過宿¶
乞還方未遂日夕望雲林況復逢青草何妨問素心閉¶
門公務㪚枉策故情深遥夜他鄉宿同君梁父吟¶
　　　崔十四宅問候¶
曉日早鶯啼江城旅思迷微官同寄傲移疾阻招攜逺¶
水閭閻内青山雉堞西王孫莫乆卧春草欲萋萋¶
　　　東臯早春寄郎四校書¶
祿微頼學稼嵗起歸衡茅窮逹戀明主耕桑亦近郊夜¶
<pb:KR4h0117_WYG_047-11b>¶
來霽山雪陽氣動林梢蘭蕙暖初吐春鳩鳴欲巢蓬萊¶
時入夢知子憶貧交¶
　　　玉山東溪題李叟屋壁¶
霞景已斜照煙溪方暝投山家歸路僻轍跡亂泉流野¶
老採薇暇蝸廬招客幽麏麚突荒院鸕鵲歩閒疇偶此¶
惬真性令人輕宦逰¶
　　　南溪春耕¶
荷蓑趣南逕戴勝鳴條枚溪雨有餘潤土膏寧厭開溝¶
<pb:KR4h0117_WYG_047-12a>¶
塍花落盡耒耜度雲迴誰道耦耕者仍兼勝賞催日長¶
農有暇悔不帶經來¶
　　　省試湘靈鼓瑟¶
善鼓雲和瑟常聞帝子靈馮夷空自舞楚客不堪聼苦¶
調淒金石清音入杳㝠蒼梧來怨慕白芷動芳馨流水¶
傳瀟浦悲風過洞庭曲終人不見江上數峰青¶
　　　題玉山村叟壁¶
谷口好泉石居人能陸沈牛羊下山小烟火隔雲深一¶
<pb:KR4h0117_WYG_047-12b>¶
逕入溪色數家連竹隂藏虹辭晚雨驚隼落殘禽涉趣¶
皆流目将歸羡在林却思黄綬事辜負紫芝心¶
　　　藥堂秋暮¶
隱來未得道嵗去愧雲松茅屋空山暮荷衣白露濃惟¶
憐石苔色不染世人蹤潭静宜孤鶴山深絶逺鐘有時¶
丹竈上數㸃綵霞重勉事壺公術仙期待赤龍¶
　　　禁闈翫雪寄薛左丞¶
𤣥雲低禁苑飛雪滿神州虚白生臺榭寒光入冕旒粉¶
<pb:KR4h0117_WYG_047-13a>¶
凝宫壁静乳結洞門幽細繞迴風轉輕隨落羽浮怒濤¶
堆砌石新月孕簾鈎為報詩人道豐年誦聖猷¶
　　　暮春過石龜谷題溫處士園林¶
隠几無名老何年此陸沈丘園自得性婚嫁不嬰心嵗¶
計因山薄霞栖在谷深設罝連草色曬藥背松隂觸興¶
雲生岫隨耕鳥下林搘頤笑來客頭上有朝簮¶
　　　宿畢侍御宅¶
交情貧更好子有古人風晤語清霜裏平生苦節同心¶
<pb:KR4h0117_WYG_047-13b>¶
惟二仲合室乃一瓢空落葉寄秋菊愁雲低夜鴻薄寒¶
燈影外殘漏雨聲中明發南昌去迴㸔御史驄¶
　　　適楚次徐城¶
去家隨旅雁幾日到南荆行邁改鄉邑苦辛淹晦明畏¶
途在淫雨未晚息趨程窮木對秋館寒鵶愁古城迷津¶
坐為客對酒黙含情感激念知己匣中孤劒鳴¶
　　　閒居酬張起居見贈¶
在林非避世守拙自離羣弱羽謝風水窮愁依典墳良¶
<pb:KR4h0117_WYG_047-14a>¶
知不遐棄新詠獨相聞能使幽興苦坐忘清景曛前山¶
帶喬木暮鳥連歸雲向夕野人思難忘騎省文¶
　　　山下别杜少府¶
把手意難盡前山日漸低情人那忍别宿鳥尚同棲寸¶
晷戀言笑佳期欲阻暌離雲愁出岫去水咽分溪荘叟¶
幾虚説楊朱空自迷傷心獨歸去秋草更萋萋¶
　　　夜宿靈臺寺寄郎士元¶
西日横山含碧空東方吐月滿禪宫朝瞻雙頂青㝠上¶
<pb:KR4h0117_WYG_047-14b>¶
夜宿諸天色界中石潭倒飲蓮花水塔院空聞松栢風¶
萬里故人能尚爾知君視聼我心同¶
　　　和李貟外扈駕幸溫泉宫¶
未央月曉度疎鐘鳳輦時巡出九重雪霽山門迎瑞日¶
雲開水殿候飛龍輕寒不入宫中樹佳氣常熏仗外峰¶
遥羡枚臯扈仙蹕偏承霄漢渥恩濃¶
　　　長信怨¶
長信螢來一葉秋蛾眉淚盡九重幽鳷鵲觀前明月度¶
<pb:KR4h0117_WYG_047-15a>¶
芙蓉闕下絳河流鴛衾乆别難為夢鳳管遥聞更起愁¶
誰分昭陽夜歌舞君王玉輦正淹留¶
　　　送李評事赴潭州使幕¶
湖南逺去有餘情蘋葉初齊白芷生謾説簡書催物役¶
遥知心賞緩王程興過山寺先雲到嘯引江帆帶月行¶
幕下由來貴無事佇聞談笑静黎甿¶
　　　九日宴浙江西亭¶
詩人九日憐芳菊筵客髙齋宴浙江漁浦浪花揺素壁¶
<pb:KR4h0117_WYG_047-15b>¶
西陵樹色入秋窻木奴向熟懸金實桑落新開瀉玉缸¶
四子醉時争講習笑論黄霸舊為邦¶
　　　和王員外晴雪早朝¶
紫微晴雪帶恩光繞仗偏隨鴛鷺行長信月留寧避曉¶
宜春花滿不飛香獨㸔積素凝清禁己覺輕寒讓太陽¶
題柱盛名兼絶唱風流誰繼漢田郎¶
　　　題延州聖僧穴¶
定力無涯不可稱未知何代坐禪僧黙黙山門宵閉月¶
<pb:KR4h0117_WYG_047-16a>¶
熒熒石壁晝然燈四時樹長書經葉萬嵗嵓懸拄杖藤¶
昔日捨身縁救鴿今時出見有飛鷹¶
　　　寄永嘉王十二¶
永嘉風景别新年才子詩成定可憐夢裏還鄉不相見¶
天涯憶戴復誰傳花傾曉露垂如淚鶯拂逰絲斷若絃¶
願得回風吹海雁飛書一宿到君邊¶
　　　山中酬楊補闕見過¶
日暖風恬種藥時紅泉翠壁薜蘿垂幽溪鹿過苔還静¶
<pb:KR4h0117_WYG_047-16b>¶
深樹雲来鳥不知青瑣同心多逸興春山載酒逺相随¶
却慚身外牽纓冕未勝杯前倒接䍦¶
　　　江行望匡廬¶
咫尺愁風雨匡廬不可登秪疑雲霧窟猶有六朝僧¶
　　　赴章陵詶李卿贈别¶
一官叨下秩九棘謝知音芳草文園路春愁滿别心¶
　　　逢侠者¶
燕趙悲歌士相逢劇孟家寸心言不盡前路日将斜¶
<pb:KR4h0117_WYG_047-17a>¶
　　　宿洞口館¶
野竹通溪冷秋泉入戸鳴亂来人不到芳草上階生¶
　　　石井¶
片霞照仙井泉底桃花紅那知幽石下不與武陵通¶
　　　古藤¶
引蔓出雲樹垂綸覆巢鶴幽人對酒時苔上閒花落¶
　　　石上苔¶
浄與溪色連幽宜松露滴誰知古石上不染世人跡¶
<pb:KR4h0117_WYG_047-17b>¶
　　　逺山鐘¶
風送出山鐘雲霞度水淺欲知聲盡處鳥滅寥天逺¶
　　　東陂¶
永日興難忘掇芳春陂曲新晴花枝下愛此苔水緑¶
　　　送歐陽子還江華郡¶
江華勝事接湘濱千里湖山入興新才子思歸催去棹¶
汀花且為駐殘春¶
　　　暮春歸故山草堂¶
<pb:KR4h0117_WYG_047-18a>¶
谷口春殘黄鳥稀辛夷花盡杏花飛始憐幽竹山窻下¶
不改清隂待我歸¶
　　　歸雁¶
瀟湘何事等閒回水碧沙明兩㟁苔二十五弦彈夜月¶
不勝清怨却飛來¶
　　　秋夜送趙冽歸襄陽¶
斗酒忘言良夜深紅萱露滴鵲驚林欲知别後思今夕¶
漢水東流是寸心¶
<pb:KR4h0117_WYG_047-18b>¶
　　　過故洛城¶
故城門前春日斜故城門裏無人家市朝欲認不知處¶
漠漠野田空草花¶
　　　九日田舍¶
今日吾家野興偏東籬黄菊映秋田浮雲暝鳥飛将盡¶
始到青山皓月前¶
　¶
　石倉歴代詩選巻四十七¶
