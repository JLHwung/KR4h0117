# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.405938
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百七十九上
<pb:KR4h0117_WYG_179-1a>¶
欽定四庫全書¶
　石倉歴代詩選卷一百七十九上¶
　　　　　　　　　　　　明　曹學佺　編¶
　宋詩五十六上¶
　　呂祖謙¶
　　　送宋子華通判長沙(代叔祖/知錄作)¶
騷人故悲秋九辨播三楚宋公舊題壁文彩照潭府千¶
載得君侯遙遙接華緒還當初秋天又進湖湘艣當家¶
<pb:KR4h0117_WYG_179-1b>¶
多勝事此役可兼取江山日日新似若相勞苦木脱獻¶
羣峯雲生失前浦况持别乗權光華動徒旅元戎下分¶
庭百吏羣趨廡後車載仁風習習被南土預知潢池盗¶
無復驚枹鼓政當勸賣劒不必禁挾弩入獻有訏謨論¶
賞駢圭組臨分一杯酒不為離愁舉¶
　　　送丘宗卿博士出守嘉禾¶
檇李國西門道里去天咫訟庭人摩肩客館舟銜尾凉¶
燠變須㬰風俗怵駭視心平理自見周道本如砥堂下¶
<pb:KR4h0117_WYG_179-2a>¶
萬休戚堂上一笑嚬是心茍不存對面越與秦豚魚尚¶
可孚况此能言民君看津頭柳葉葉皆相親奮髯疾抵¶
几解衣徐探雛古來多快士氣吞兩輪朱簿書高沒人¶
迎筆風摧枯自許豈不豪歲晏終何如¶
　　　城樓¶
城峻先迎月簾疎不隔風棋聲傳下界雁影沒長空島¶
嶼秋光裏樓臺海氣中登臨故待晩雨外夕陽紅¶
　　　野步¶
<pb:KR4h0117_WYG_179-2b>¶
石梁俯清流苔髪明可數茆簷春晝長寂寂亭陰午鳥¶
啼花徑深風絮浩無主幽人不可覿棋聲時出戸¶
　　　鞏采若府推母錢夫人挽章¶
内助功推冠名成父子間中原遺俗盡舊族素風還石¶
窌天開邑宮門日綴班光華竟何許夕照在西山¶
　　　王龜齡詹事挽章¶
諸老收聲盡佳城又到公蒼天那可問吾道竟成窮旌¶
卷莆田雨簫橫霅浦風今年襟上淚三哭萬夫雄¶
<pb:KR4h0117_WYG_179-3a>¶
　　　魏元履國録挽章¶
麻衣見天子拜䟽不知休落落山林氣拳拳畎畆憂極¶
知千載遇政用一身酬繞舍閩溪水朝宗日夜流¶
　　　題歸菴¶
雲壁開蒼峽風林卷翠濤諸松皆老大一嶂獨孤高發¶
典雖公等尋幽許我曹秋光端可賦不是楚人騷¶
　　　王通直挽章¶
近來南國冡半是北人墳異縣誰憐我同鄉又失君深¶
<pb:KR4h0117_WYG_179-3b>¶
居傳雅尚堅坐挹清芬日落長安第三槐拂暮雲¶
　　　與同館遊張氏園分韻得日字¶
出日厭囂塵入門倦佔&KR1462;駕言城北園滯思頓消釋方¶
池環脩篁廣陌衛行栗先雪梅已苞後霜草猶茁上躋¶
極高明旁穿復深密主人真喜事秀句屢盈帙招呼文¶
字飲及此三餘日山林與鐘鼎零茂本非匹斯遊豈偶¶
然書板記甲乙¶
　　　寄章冠之¶
<pb:KR4h0117_WYG_179-4a>¶
章侯平生一詩囊酬風酢月徧四方浩歌姑熟酒淋浪¶
醉呼太白同舉觴遂登浮玉臨渺茫江濤挾筆益怒張¶
沙頭倚檣樂未央興闌忽上秋浦航門前槐花日夜黃¶
閉門琢詩聲繞梁白袍紛紛渠自忙飄然邂逅非所望¶
自言久厭世鎖韁合眼已夢廬山蒼君才甚碩氣方剛¶
身雖欲隠文則彰江湖故人半朝行左推右挽摩天翔¶
而我戢翼甘摧藏不能與俗相迎將徑當行前掃山房¶
俟君功成還故鄉却駕柴車迎路傍¶
<pb:KR4h0117_WYG_179-4b>¶
　　　送栁嚴州解官趨朝¶
一葉初秋已趣裝璽書頻下駐歸艎少留北闕三年最¶
多借西州半歲強身外寵榮元自薄眼前凋瘵故難忘¶
書囊知有朝天草豈是中和樂職章¶
　　　蘇仁仲計議挽章¶
幽棲略具便休官帝遣蒲輪喚不還大似文元居道院¶
又如白傅過香山夢囘帷幄青冥上醉墮風波浩蕩間¶
向使胸中有榮辱那能八十鬂毛斑¶
<pb:KR4h0117_WYG_179-5a>¶
　　　其二¶
登門疇昔奉從容婺越之間一水通今日江東無賀老¶
去年牀下拜龐公舊來論議多遺落新出傳聞或異同¶
已矣從誰判真贋汗青連屋未施功¶
　　　向運使挽章¶
㦸衣翻户映庭槐使節州符未展才文獻定知丞相似¶
淵源還自洛陽來異端惑世深于蠱古學違時冷若灰¶
從此湖人識䘮禮凛然治命手親裁¶
<pb:KR4h0117_WYG_179-5b>¶
　　　何茂恭母王夫人挽章¶
南朝人物盛諸何壽母皤然樂事多堂下無憂萱㺯色¶
天邊有信桂交柯黃金籯滿經方重白玉樓成恨未磨¶
空誦安仁舊時賦版輿零落故山阿¶
　　　次韻葉丞相陳尚書遊南園¶
樂事良辰古所難三分春色一分寛潤花雨過紅裙濕¶
倚竹風斜翠袖寒自有南堂誰舉白可無東絹為施丹¶
兩翁醉墨曾題品便作平泉草木看¶
<pb:KR4h0117_WYG_179-6a>¶
　　　送喻叔竒通判㑹稽¶
鳴騶前日餞出使椎鼓今日送作州㑹稽别駕官尚薄¶
道傍羡者何其稠版輿有親餘九十東南之美供甘柔¶
先春鑄牙入午啜破臘箭茁充晨羞况復詩壇執牛耳¶
所至風月相獻酬千巖萬壑徧題品㑹有采者人名遒¶
　　　賀車駕幸秘書省二首¶
麟臺高柳識雕輿共記中興幸省初黃道再傳天子蹕¶
青編重入史臣書需雲下際君恩盛晨露高張樂節舒¶
<pb:KR4h0117_WYG_179-6b>¶
若寫鴻猷參大雅定非周鼓頌田漁¶
　　　其二¶
紫清丹極與天隣闔闢乾坤繫笑嚬獨為斯文囘一顧¶
坐令吾道重千鈞先王舊物參差見列聖明謨次第陳¶
墨客區區感榮遇豈知深意在彛倫¶
　　　西興道中¶
鳬鶩迎船似有情隨波故起綠粼粼野花照水開無主¶
誰信春歸已兩旬¶
<pb:KR4h0117_WYG_179-7a>¶
　　　春日三首¶
短短菰蒲綠未齊汀洲水暖雁行低柳陰小艇無人管¶
自送流花下别溪¶
一川曉色鷺分去兩㟁煙光鶯喚來徑欲卜居從釣叟¶
垂楊缺處竹門開¶
簷鐸無聲鳥語稀徑深鐘梵出花遲日長徧遶溪南寺¶
未信東風屬酒旗¶
　　　晩春¶
<pb:KR4h0117_WYG_179-7b>¶
風絮流花一任渠北窗高卧綠陰初閉門春色閒中老¶
為謝平生董仲舒¶
　　　遊絲¶
遊絲浩蕩醉春光倚頼微風故故長幾度鶯聲留欲住¶
又隨飛絮過東牆¶
　　　祭酒芮公既沒四年門人吕某始以詩哭之¶
少年把筆追班揚咳唾珠璣落四方歲晩寒窗渾忘却¶
瓦爐香細雨聲長¶
<pb:KR4h0117_WYG_179-8a>¶
　　　其二¶
聞人有善已伸睂倒廩傾囷更不疑菶菶萋萋竟何許¶
巻阿空老鳳皇枝¶
　　　其三¶
先生墓木已成圍弟子摧頹晝掩扉大雪繁霜心境寂¶
有時清夢尚摳衣¶
　　　送朱叔賜赴閩中幕府二首¶
止戈堂上履聲閒飛葢相追杳靄間君到定知難入眼¶
<pb:KR4h0117_WYG_179-8b>¶
倚天&KR0542;霍是家山¶
路逢十客九青衿半是同窗舊弟兄最憶市橋燈火静¶
巷南巷北讀書聲¶
　　　題劉氏緑映亭二首¶
凉葉飜飜不受塵芒鞋藤杖及清晨開窗小放前溪入¶
澄綠光中獨㟁巾¶
鷺浴魚跳在鏡屏搖青浮碧太鮮明牆東種得陰成幄¶
隔葉看來却有情¶
<pb:KR4h0117_WYG_179-9a>¶
　　　夜宿浦城魚梁徐刪定子出示林謙之挽其父¶
　　　　二詩時謙之方按刑廣東有懐次韻¶
五年不説空山雨今夜魚梁著釣船為問故人今徤否¶
桄榔葉暗瘴江邊¶
　　　何叔京挽章¶
傾葢黃亭夜翛然澗壑姿倚天惟直榦到地絶傍枝亹¶
亹今何許悠悠只自知寒碑卧風雨千載有深期¶
　附楊廷秀¶
<pb:KR4h0117_WYG_179-9b>¶
　　　和仲良春晚即事¶
貧難䀻歡伯病敢跨連錢夢豈花邊到春俄雨裏遷一¶
犂關五秉百箔候三眠只有書生拙窮年墾紙田¶
　　　蠟梅¶
栗玉圓雕蕾金鈿細着行來從真蠟國自號小黃香夕¶
吹撩寒馥晨曦透暖光南枝本同姓喚我作他楊¶
　　　雪¶
夜映非真曉山明不覺遙儘寒無禁爽且落未須銷夢¶
<pb:KR4h0117_WYG_179-10a>¶
怯心仍愛顏衰酒易消毛錐自堪戰底事乞人饒¶
　　　又¶
細聽無仍有貪看立又行落時晨轉暗積處夜還明幸¶
自漫山好何能到夏清似知吾黨意未遣日華晴¶
　　　中秋前一夕翫月¶
月擬來宵好吾先此夕遭纔升半璧許己復一輪高遷¶
坐還相就羣飛影莫逃望秋惟有此徹夜敢辭勞¶
　　　過揚子江¶
<pb:KR4h0117_WYG_179-10b>¶
秖有清霜凍太空更無吹面荻花風天開雲霧東南碧¶
日射波濤上下紅千古英雄鴻去外六朝形勝雪晴中¶
携瓶自汲江心水要試煎茶第一功¶
　　　梅花下小飲¶
今年春在臘前囘恠底空山見早梅數㸃有情撩面過¶
一花無頼背人開為携竹葉澆瓊樹旋折氷葩浸玉杯¶
近節雨晴誰料得明朝無興也重來¶
　　　克信弟坐上賦梅花¶
<pb:KR4h0117_WYG_179-11a>¶
月波成露露成霜借與南枝作淡粧寒入玉衣燈下薄¶
春撩雪骨酒邊香却于老樹半枯處忽見一梢如許長¶
道是疎花不解語伴人醒醉替人狂¶
　　　送丘宗卿帥蜀¶
人似隆中漢卧龍韻如江左晉諸公四川全國牙旗底¶
萬里長江羽扇中玉壘頓清開宿霧雪山増重起秋風¶
近來廊廟多西帥出相誰言只在東¶
　　　普明寺見梅¶
<pb:KR4h0117_WYG_179-11b>¶
城中忙失探梅期初見僧窗一兩枝猶喜相看那恨晩¶
故應更好半開時今冬不雪何關事作伴孤芳却欠伊¶
月落空山正幽獨慰存無酒且新詩¶
　　　又送張桂州¶
抛官九載卧柴荆有底生涯了此生白鷺鸕鷀䨇屬玉¶
青鞋布襪一笭箵贛江府主憐逋客樽酒綈袍篤舊情¶
天上故人今又去碧雲西望暮山横¶
　　　深閨¶
<pb:KR4h0117_WYG_179-12a>¶
深閨寂寞幾經春自學琵琶曲調新雪滿寥天悲入塞¶
聲傳漢月遠隨人芳心有怨聲聲促纎指關情字字真¶
莫向潯陽江上聽空教司馬淚沾巾¶
　　　閨怨¶
零落廻文織錦梭綺窗殘燭暗銀河陰迷小院秋雲重¶
響碎空堦夜雨多芳夢已離雕玉被餘香猶在織金羅¶
白頭吟罷増惆悵幾度相思鬂欲皤¶
　　　題釣臺¶
<pb:KR4h0117_WYG_179-12b>¶
蟬冠未必似羊裘出處當時已熟籌但得諸公依日月¶
寧妨老子卧林丘賢豪陳迹千年在香火空山萬木秋¶
自笑黃塵吹鬂客競來祠下繫孤舟¶
　　　上龜山寺¶
菜花開處認遺基荒屋殘僧未忍離寺燼丙丁應有數¶
㟁分南北最堪悲金鈴塔上如相語鐵佛風前亦歛睂¶
野匠不知行客意競磨濃墨打頑碑¶
　　　明發南屏¶
<pb:KR4h0117_WYG_179-13a>¶
新晴在在野花香過雨迢迢沙路長兩度立朝今結局¶
一生行客老還鄉猶嫌數騎駝書劄剰喜千山入肺腸¶
到得江頭船上望休將白髮照滄浪¶
　　　夜坐¶
所至留連不計程兩年堅卧厭南征荒城日短深山静¶
野寺人稀鸛雀鳴藥裹向人閒自好文書到眼病猶明¶
較量定力差精進夜夜蒲團坐五更¶
　　　贈胡衡仲¶
<pb:KR4h0117_WYG_179-13b>¶
風騷堂上徑雄趨不作俳辭笑矣乎紙落煙雲春醉旭¶
氣含蔬笋薄僧殊夜來霜月千家滿雨後風埃半㸃無¶
安得與君幽討去一觴清詠惱西湖¶
　　　傷春¶
凖擬今春樂事濃依然枉却一東風年年不帶看花眼¶
不是愁中即病中¶
　　　松聲¶
松本無聲風亦無適然相值兩相呼非金非石非關竹¶
<pb:KR4h0117_WYG_179-14a>¶
萬頃銀濤啓五湖¶
　　　雨¶
一畨暑雨一畨凉真是令人愛日長隔水風來知有意¶
剛吹十里藕花香¶
　¶
　¶
　¶
　¶
<pb:KR4h0117_WYG_179-14b>¶
　¶
　¶
　¶
　¶
　¶
　¶
　¶
　石倉歴代詩選卷一百七十九上¶
#+PROPERTY: JUAN 卷一百七十九下
<pb:KR4h0117_WYG_179-15a>¶
欽定四庫全書¶
　石倉歴代詩選卷一百七十九下¶
　　　　　　　　　　　　明　曹學佺　編¶
　宋詩五十六下¶
　　呂本中¶
　　　寄臨川學者四首¶
我思臨川居欲徃意未歉每懷二三子歲月多荏苒後¶
生慎所習譬若絲在染未須極軒昂且欲知收歛舉動¶
<pb:KR4h0117_WYG_179-15b>¶
思古人此志疇不遠以視庸俗輩江海較深淺¶
世人爭錙銖未語色己變居然面頸赤自處亦猥賤寧¶
知烈士胷自有堅志願一介不妄取萬鍾非所羡古人¶
有伯夷名冠太史傳¶
見人輙有求所以百慮非但能守簟瓢何事不可為愚¶
夫飽欲死壯士固常飢出門萬里途其亦慎所之¶
莫惜一日勤而忘終身憂農夫力耕作念必望有秋目¶
前戒鹵莽久後當倍收少年不努力長大復何求¶
<pb:KR4h0117_WYG_179-16a>¶
　　　出門見明月¶
出門見明月入門思故人故人如此月一見一囘新明¶
月相見多故人相見少問爾何因縁長似此月好故人¶
在何處南北東西路明月在咫尺夜夜庭前樹¶
　　　雨後江上有懐¶
落日滿寒雨長江收夕霏定知聊復别敢望不相違野¶
鳥晴相喚殘雲晩自飛殷勤兩山口好為放晴暉¶
　　　海陵書懐¶
<pb:KR4h0117_WYG_179-16b>¶
萬事不如意自然生白鬚極知少餘韻何敢厭窮途土¶
俗尊魚婢生涯欠木奴東行見李白誰為致區區¶
　　　宜章元日¶
東風初解凍桃李已經春避地逢雞日傷時感雁臣城¶
南馳敵騎江外踐飛塵顦顇成無用虛煩淚濕巾¶
　　　雪盡¶
雪盡寒仍在園荒春欲歸晴空落鴈少古木聚鴉稀肺¶
病猶宜酒嚢空合典衣碧雲愁不見千里故山薇¶
<pb:KR4h0117_WYG_179-17a>¶
　　　送常子正赴召¶
屬者居閒久今來促召頻但能消黨論便足掃邊塵衆¶
水因歸海殊塗必問津如何令强敵敢謂漢無人¶
　　　其二¶
疾病老逾劇交親窮轉疎惟公不變舊怪我未安居日¶
月干戈裏江山瘴癘餘因行見李白寂莫問何如¶
　　　還韓城¶
乍喜全家脱虛疑匹馬奔乾坤德盛大盗賊爾猶存稻¶
<pb:KR4h0117_WYG_179-17b>¶
瓏秋仍旱溪流晩自渾素冠兼白髮愁絶更誰論¶
　　　丁未二月上旬日¶
厄運雖云極羣公莫自疑民心空有望天道本無知野¶
帳留華屋青城挿皂旗燕雲舊耆老寧識漢官儀¶
　　　兵亂後雜詩三首¶
晩逢戎馬際處處聚兵時後死翻為累偷生未有期積¶
憂全少寐經劫抱長飢欲逐英雄後同盟起義師¶
海上盟猶在長驅出不虞是誰遺此患故使亂中都官¶
<pb:KR4h0117_WYG_179-18a>¶
府室如罄人家錐也無有司少恩惠何忍復追呼¶
蝸舍嗟蕪沒孤城亂定初籬根留敝屨屋角得殘書雲路¶
慚高鳥淵潛羡巨魚客來闕佳致親為摘山蔬¶
　　　海陵雜興¶
紛紛五代亂離偏一旦雲開復見天草木百年新雨露¶
車書萬里舊山川尋常巷陌猶簮紱取次園林亦管絃¶
人老太平春未老鶯花無恙日高眠¶
　　　秋後竹夫人¶
<pb:KR4h0117_WYG_179-18b>¶
與君宿昔尚同牀正坐西風一夜凉便學短檠牆角棄¶
不如團扇箧中藏人情易變仍如此世事多虞秖自傷¶
却笑班姬與陳后一生辛苦望專房¶
　　　　探花¶
謾遣兒童掃雪開却穿籬落看春囘溪山冷淡泥三尺¶
故舊飄零酒一杯止買芒鞵供踏雪更携藜杖去尋梅¶
玉川縱老生涯在時有隣僧送米來¶
　　　　謝勝尉送梅¶
<pb:KR4h0117_WYG_179-19a>¶
破帷冷落不禁風疾病深藏太好慵俄有梅花來曲巷¶
喜聞春信出初冬未須趂雪爭光覩尚恐衝寒不滿容¶
㑹約君家好兄弟他年樽酒更相從¶
　　　苦雨¶
雨添東澗連西澗雲㫁前山起後山野水到門人去盡¶
昬煙迷樹鳥飛還江天日月渾無色客路風埃只強顔¶
舞石至今隨燕乳裁詩不復哭龍慳¶
　　　栁州開元寺夏雨¶
<pb:KR4h0117_WYG_179-19b>¶
風雨翛脩似晩秋鴉歸門掩伴僧幽雲深不見千巖秀¶
水漲初聞萬壑流鐘喚夢囘空悵望人傳書至竟沈浮¶
虎頭燕頷非吾相莫羡班超拜列侯¶
　　　西歸舟中懐通泰諸君¶
一雙一隻路傍堠乍有乍無天際星亂葉入船侵破衲¶
疾風吹水擁枯萍山林何謝誰方駕詩語曹劉可乞靈¶
酒盌茶甌俱不厭為公醉倒為公醒¶
　　　用寄璧上人韻范元實趙才仲及從叔知止¶
<pb:KR4h0117_WYG_179-20a>¶
故人瓶鍚各西東吾道從來冀北空病去漸于文字懶¶
愁來猶覺歲時攻江囘夜雨千巖黒霜著高林萬葉紅¶
政好還家君未肯莫教慚愧北忩風¶
　　　張褘秀才乞詩¶
白蓮菴中張居士夢㫁世間風馬牛風塵表物自無意¶
神仙中人聊與遊澄江似趂北城眺苦雨不放南山秋¶
君當先行我繼徃句吳東亭泊小舟¶
　　　孟明田舍¶
<pb:KR4h0117_WYG_179-20b>¶
未嫌衰病出無車尚喜冬來食有魚徃事高低孤枕夢¶
故人南北數行書茅茨獨倚風霜下稉稻微收雁鶩餘¶
欲識淵明只公是邇來吾亦愛吾廬¶
　　　雨後至城外¶
日日思歸未就歸只今行路已沾衣江村過雨蓬蔴亂¶
野水連天鸛鶴飛塵務却嫌經意少故人新更得書稀¶
鹿門縱隠猶多事苦向人前較是非¶
　　　宿州初暑¶
<pb:KR4h0117_WYG_179-21a>¶
暑氣侵人始欲愁簟瓢窮巷不堪憂亂蟬泊雨林塘静¶
密徑吹花草樹幽春盡茆簷深著燕日高田水故飛鷗¶
莫欺湫隘無餘地待借元龍百尺樓¶
　　　春静¶
花氣自來深户裏鳥聲長在遠林中班班葉影垂新蔭¶
曵曵絲光入素空¶
　　　探春¶
揺曵風頭欲振枯柳梢垂髮不勝梳從來輕薄纔先發¶
<pb:KR4h0117_WYG_179-21b>¶
誰記秋霜墜葉初¶
　　　無題¶
異域安知鼎重輕禍胎元是漢公卿襄陽耆舊惟龎老¶
受禪碑中無姓名¶
　附胡銓詩(字衡仲/號澹菴)¶
　　　和林和靖八梅¶
感時濺淚幾時乾顧影伶俜獨立難自恐迹孤無與對¶
誰憐族冷不勝寒未應一世供愁㫁長願三更秉燭看¶
<pb:KR4h0117_WYG_179-22a>¶
雨過花邊行更好猶嫌子美借銀鞍¶
　　　其二¶
風亭小立夢初殘歩歩凌空對廣寒照眼雙明清可掬¶
閒情一味澹相看曉縈瑞霧黏初潤晴映高雲薄未乾¶
三嗅臨風思無限蘂宮遥夜酒初䦨¶
　　　其三¶
暗裏尋春自不迷照空焉用夜然臍欲危疎朶風吹老¶
太痩長條雨颭低孤艶幾時同把盞野香猶記助看題¶
<pb:KR4h0117_WYG_179-22b>¶
唐人未識高標在浪自紛紛説李蹊¶
　　　其四¶
痩吟幽翫有餘妍更向高人獨樂園無垢未應經露沭¶
不淄寧信受塵昬春風自識明妃面夜雨能清水部魂¶
挿向膽瓶看更好凛如明水薦靁樽¶
　　　其五¶
當年曽見鳳城頭入骨貪看興未休小摘欲論千種恨¶
微吟先喚一畨愁每嫌俗物薫心醉長願清馨滿世留¶
<pb:KR4h0117_WYG_179-23a>¶
穠李倚風棃帶雨比方應合面騂羞¶
　　　其六¶
縞羣練帨照釵荆霜竹寒松秀色并八詠格髙凌太白¶
千林地逈切西清着枝有味知深意欹屋無言似薄情¶
日暮水邊空悵望渾如湘浦見皇英¶
　　　其七¶
一年佳處早梅時勾引風情巧釣詩未分霜凌禁痩朶¶
漸看春入奈愁枝晩尤竒特憐無伴夜欠分明祗自私¶
<pb:KR4h0117_WYG_179-23b>¶
冷落便須憑酒煖從今鄒律未消吹¶
　　　其八¶
紛紛紅紫勿相猜自古騷人酷嗜梅皁葢折花憐老杜¶
黃梅時雨憶方囘一生耐凍天憐惜滿世趨炎我獨來¶
桃李爭春身老大急須吟醉莫停杯¶
　　　追和東坡雪詩¶
為瑞應便種麥鴉餘光猶得映書車也知一臘要三白¶
故作六霙先百花授簡才慳慙賦客披簑句好憶漁家¶
<pb:KR4h0117_WYG_179-24a>¶
擬酤斗酒聽琴操三百青銅落畵义¶
　　　過三衢呈劉其父¶
别離如許每引領邂逅幾何還着鞭微服過宋我何敢¶
大國賜秦公不然衰鬂凋零已子後高名崒嵂方丁年¶
即看手握天下砥山中宰相從雲眠¶
　　　雷州和朱或秀才詩時欲渡海¶
何人着眼覷征驂頼有新詩作指南螺髻層層明晚照¶
蜃樓隠隠倚晴嵐仲連蹈海徒虛語魯叟乗桴亦謾談¶
<pb:KR4h0117_WYG_179-24b>¶
争似澹菴乘興徃銀山千疊酒微酣¶
　　　和李參政泰發送行韻¶
落網端從一念差崖州前定復何嗟萬山行盡逢黎母¶
雙井渾疑到若耶山鬼可人曽入夢相君談易更名家¶
此行所得誠多矣更願從公北泛槎¶
　　　遊白龍洞¶
懸崕怪石水潺潺宜有神龍隠此間窮勝不妨歸險洞¶
尋春那止看羣山攀龍行即天邊去躍馬聊同野外還¶
<pb:KR4h0117_WYG_179-25a>¶
好景良辰適相㑹一樽聊共水雲閒¶
　　　買愁村¶
北徃常思聞喜縣南來怕入買愁村區區萬里天涯路¶
野草芳煙正斷腸¶
　按公力闢和議上書乞斬秦檜坐竄嶺海二十餘年¶
　檜死乃移衡州張宣公謂秦檜之柄國如此其久只¶
　成就得胡澹菴一人孝宗始召用至從官¶
　¶
<pb:KR4h0117_WYG_179-25b>¶
　¶
　¶
　¶
　¶
　¶
　¶
　¶
　石倉歴代詩選巻一百七十九下¶
