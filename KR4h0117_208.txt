# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.123899
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百八
<pb:KR4h0117_WYG_208-1a>¶
欽定四庫全書¶
　石倉歴代詩選卷二百八¶
　　　　　　　　　　　　明　曹學佺　編¶
　宋詩八十五¶
　　杜　範¶
　　　夏夜雲月不明有感¶
天色未清霽浮雲翳層空朦朧玉盤質髣髴劈絮中瓊¶
宇本瑩徹一髪不可容胡為受掩蓋萬象歸㝠蒙誰能¶
<pb:KR4h0117_WYG_208-1b>¶
召風伯掃氛有餘功中天懸清光娟娟萬里同¶
　　　病中和東里寺中作¶
陋質百不能補敗倚師友東里丈人行幸忝巾屨後君¶
詩如秋霽峭絶森碧岫又如萬古壑潺湲瀉寒溜一手¶
轉機軸四顧無匹偶明窗一披讀張膽不論斗願分有¶
餘光屢辱自醉酒徂暑變新凉一氣分六九逼仄塵區¶
間蒸鬱未改舊心逐林泉佳病滋靣目醜起來强力貧¶
寧敢繼富有¶
<pb:KR4h0117_WYG_208-2a>¶
　　　募兵¶
召募古來有今者何其艱文書急如雨取辦都保間百¶
夫不當十一夫費千鐶恐被嗜利徒無能禁國患老母¶
與少婦蓬頭走江干挽之不得留悲泣聲徹天母曰我¶
壯子婦曰我健夫衣裳破無補田園荒未鋤一朝棄我¶
去饑寒我何如我欲同汝行生死同一隅抑恐惰軍氣¶
累汝重汝辜今業巳分離把袂略須臾拭淚爲汝言汝¶
亦無我虞戮力濟王功功成返故廬¶
<pb:KR4h0117_WYG_208-2b>¶
　　　戊辰冬和湯南萬韻¶
春初走京華秋杪歸舊廬簡編廢巳久開巻澀且疎誰¶
能擊其蒙石田或可腴鴈山有佳士讀盡天下書足跡¶
半九州不憚道里迂陋邦何足臨而亦我來居相從一¶
樽酒未厭園中蔬笑談欣有合浩若縱壑魚人生惟所¶
適所適各有途胸中茍不迷到處皆通衢簞瓢有真樂¶
顔氏何其臞没没嗟我生未知終焉圖論交須論心所¶
論在不渝願君示一語令我反三隅君無金玉音請誦¶
<pb:KR4h0117_WYG_208-3a>¶
一束芻¶
　　　丁丑别金壇劉漫塘一首¶
黄綺避世翁萬乘輕商顔翻然爲羽翼國本安泰山出¶
處義與比盛衰世相關懐古誦考槃令人欲長歎崇山¶
鬱嵯峨千章自交隂培塿植松栢斧斤日相尋物小固¶
不容名大亦難任智哉寗武子其愚非本心北風吹夏¶
律草木塵沙昬枝葉曽未害根本難具論肉食謀何有¶
家食徒殷勤誰能起東山掃翳扶朝暾川澤升爲雨霈¶
<pb:KR4h0117_WYG_208-3b>¶
然周四郊有水行地中溉灌亦良勞勢力固有限戞哉¶
加分毫爲義分内耳誰言薄雲髙詞章道之華於世非¶
少補施之匪其宜文繡被泥土自惜重立言一語萬鈞¶
弩誰其厭來者是非實千古女蘿去長松籍籍紛委地¶
矇瞍辭詔相十歩九顛躓弱昧慚陋質先生未終棄再¶
拜願有聞服膺敢失墜人生玩歲月世事變朝暮三年¶
在門墻一日泣岐路窗前長新緑生意自呈露願君日¶
强飯安排濟時具¶
<pb:KR4h0117_WYG_208-4a>¶
　　　方山和篇再和韻¶
殷勤里社間談笑文字㑹平生一樽酒無慮千百醉問¶
梅窮澗岡樂事此其最風霜盡木末冰雪對戸外誰其¶
念岑寂自得以顛沛歲寒二三友己不數蒼檜卓彼方¶
山翁自許行偕軰古心味𤣥酒於世百不嗜少小誦佳¶
篇捜句亦竒矣年來乆不作吾黨幾喪氣珠璧忽墮前¶
疇昔曽夢寐三詠結束語坐令百感至來者恐未然往¶
者非所計汗青幾名節徒起千載喟¶
<pb:KR4h0117_WYG_208-4b>¶
　　　張上舎送望水偶成小詩¶
我家東南隅去海不踰咫單潮厭鮮美望水快珍脆朅¶
來雙溪上河魚僅青鯉泥滓漬膚肉强食輙三噦此物¶
從何來對之驚且喜雖然餒敗質尚餘江海味令人憶¶
故鄉沽酒爲一醉¶
　　　閒坐有感偶成古風簡劉㑹之高吉父康司理¶
虞夏幾百載繼以周禮樂洋洋雅頌音後亡前亦作井¶
疆貧富均薄海詠康樂姬公同聖賢積累亦不薄宜其¶
<pb:KR4h0117_WYG_208-5a>¶
垂萬代整整守規彠寧知不數傅板蕩巳非昨丘賦魯¶
史書田疇鄭謗作滕君謾憂勤畢戰空唯諾盛古猶有¶
憾此豈易商𣙜矧今千載後而欲强復剥州縣工罟穽¶
黔黎惴溝壑世道日澆訛禁厲不可縳我嘗三太息浮¶
雲翳碧落爲貧走塵埃豈解拯民瘼州家輕任使千鈞¶
委羸惡勞瘁敢自愛恐負此邦託仁政安在哉名是意¶
已錯治道去泰甚此論東州確人言寛一分所望恕且¶
約嗟哉斯人生日巧亦日削俗吏事朱墨暴吏事鞭扑¶
<pb:KR4h0117_WYG_208-5b>¶
我把七篇書人笑謂迂學誰與輸此懐濁浪𣺌垠堮¶
　　　良月遊水樂¶
久矣聞水樂邂逅作此遊林立攢萬石曲逕穿深幽谽¶
谺開古洞下有清淺流惜哉非古音噴薄皆人謀流觴¶
飲山緑風鬢吹颼颼欲歸興未盡擕手湖上樓斜陽獻¶
萬狀浩以百眼收白鳥去復還翩翩良自由我本山林¶
人對此多慚憂歲月不我與宴閒其可偷便合作歸計¶
老矣安所投世事皆漫爾政恐空白頭¶
<pb:KR4h0117_WYG_208-6a>¶
　　　送羅季能赴興國¶
句金與君别忽忽二十年君滋厲素節我巳羞華顛轉¶
物有𤣥機掃翳還青天羣耳共聳聽明詔方改元篤意¶
召諸老高爵升衆賢執麾不可挽問君胡爲然一氣纔¶
作新萬卉皆争妍雪霜誰謂無松栢良自堅操心不厭¶
危知機常慮先承流惠疲氓調俗暢新絃送日徒京塵¶
班春勝著鞭顧我足尚縶羡君翮方翩數里巳云隔千¶
里其可前有懐空感惻何時解拘攣卓哉漫塘翁邈在¶
<pb:KR4h0117_WYG_208-6b>¶
雲山邊煩君招衡門爲我致問偏萬牛應莫囘世事如¶
風鳶¶
　　　鴈蕩¶
東南富山水傑氣鍾鴈峰巨靈排屭贔妙力開鴻濛斷¶
崖據險絶峭壁凌寒空分岑獻萬狀轉盼無一同或疊¶
如錦纈或鑄如青銅或前如舞鳯或却如飛鴻或伏如¶
卧虎或矯如遊龍並如兄語弟差如兒隨翁銳如筆露¶
穎岐如剪開鋒二湫分大小百靈儼西東古語聊近似¶
<pb:KR4h0117_WYG_208-7a>¶
天巧難形容我久埋世埃幸此㧞天風應接費耳目磈¶
磊羅心胸有僧本儒家伴我追雲蹤攀躋不知勞指引¶
殊未窮胡然便語别問之以涕從爲渠遊興盡生我歸¶
意濃出計無草草囘途復忩忩還此未了縁邂逅須有¶
逢¶
　　　送夏肯父赴補¶
之子問行李䇿足遊上都晚風吹客袂話别聊躊躇朝¶
家渴多士璧水來英儒子志横四海亦復隨羣趨磨礪¶
<pb:KR4h0117_WYG_208-7b>¶
强國䇿他時告嘉謨卓彼漫塘翁一壑老壯圖萬牛挽¶
不前世事付長吁君欲訪隠所爲問今何如¶
　　　雪中成十一韻¶
入冬多癘氣陽洩月令暢隐雷聲間作萬蟄驚塞向數¶
日凝重隂雲同寒威壯飛瓊徧天宇色界鋪寶藏前此¶
亦屢白玉瑞此其剙緘運孰主張一雪壓千瘴紛紛富¶
家兒羔酒醉金帳誰思道丐者雙脚不堪餉顧我雖甚¶
貧可挾尚有纊蚤起願年豐共飽拜天貺天意然不然¶
<pb:KR4h0117_WYG_208-8a>¶
獨立爲楚愴¶
　　　中秋夜客退觀月謾成¶
檻外不數丈深窅藏丘壑璧月懸中天玉露下叢薄尺¶
水澄秋光龜魚共余樂所樂亦伊何飲水良自覺恍若¶
歸故山灑然謝羈絡明發將何之塵埃又如昨行也誰¶
使之有此一大錯幸保寸心在舉頭問碧落¶
　　　登山述懐¶
抆淚别妻子登山望歸舟舟逺望不及巖溜鳲咿嚘重¶
<pb:KR4h0117_WYG_208-8b>¶
趼坐絶頂晚色忽巳稠凄其杜宇聲問我胡爲留撫襟¶
獨浩歎淚下不可收三年足别離此淚良有由區區駒¶
隙中爲形役不休爲形役尚可爲人役何求淵明獨何¶
人我乃如拘囚老親方倚門甘㫖誰供羞子㓜未知學¶
擇師誰與謀鬼蜮閃光怪虎豹嗥昬幽世路委叢棘吾¶
道若綴旒豈無知我者應謂我心憂¶
　　　和劉㑹之野堂韻¶
草草春又過凄晦風雨夕三年烏傷夢不斷一區宅台¶
<pb:KR4h0117_WYG_208-9a>¶
山在何許空有塵滿屐英英江夏公老龍蟠古澤尋勝¶
著幽宇捜竒列佳石可齊不出門亦復為渠役酒酣對¶
崔嵬寸管凌千尺念我蕭寺中逺贈煩走力隠几讀妙¶
句緬懐賓主席何當謝吏網足躡堂上客¶
　　　詠芙蓉與菊花¶
秋光濃欲滴結束東籬花糝糝粉㸃綴戢戢相參差淵¶
明太好事言樂酌流霞誰云制頽齡爲與霜争華映水¶
開芙蓉麗色如春葩謾以拒爲名青女不能加持此問¶
<pb:KR4h0117_WYG_208-9b>¶
淵明何乃吝齒牙門外風如箭黄落滿天涯¶
　　　送子謹叔¶
古道日凋敝人心競險薄風雨晦朝暮平陸變溝壑歸¶
來尋故廬六窗静猶昨殷勤時拂拭埃塵易侵剝此地¶
寛且明休哉有餘樂¶
　　　其二¶
聚首日嬉戲胡乃遽言别囘首十年間坐令肝膽裂東¶
陽古佳地先民有遺烈爲我一問之山寒水清絶無以¶
<pb:KR4h0117_WYG_208-10a>¶
持贈君髙秋千里月¶
　　　送趙寛堂¶
兩片南山雲偶爾連空飛一去向空谷一留伴殘暉招¶
招浙江渡激激風吹衣仰頭有鴻鵠孰使心事違何時¶
黄山畔把酒話昨非¶
　　　新秋¶
大火西流日秋風尸到時斷痕依淺水疊翠别高枝氣¶
每隨時改人應共物萎百年同一夢身後欲何爲¶
<pb:KR4h0117_WYG_208-10b>¶
　　　和澧州喜雨韻¶
秋色在何許浮嵐疊翠間江清雙鳥渡天濶片雲閒雅¶
量肩文舉新詩壓子山更深聽逺溜哦咏荅濺濺¶
　　　送鄭府判金字韻¶
巇嶇來北固邂逅識南金未覺人間役欣同物外心燈¶
花殘夜半桂子落秋深細聽朱絃曲寥寥大雅音¶
　　　和十九兄梅韻¶
空谷寒花好荒村野路長有懐尋往事無語攪枯腸老¶
<pb:KR4h0117_WYG_208-11a>¶
氣猶無恙幽姿只自香喜君歌白雪茂對此新陽¶
　　　道傍見梅¶
一樹棲殘雪不禁春夜霜香飄非寶篆粉褪厭時粧且¶
合收餘白應難侍晚黄自便籬落好榛棘不相妨¶
　　　途中¶
官身驚昨夢山店是囘程郡事闗新舊人心屬送迎塵¶
衫纔幸脫野服要須成世路如川險歸途却自平¶
　　　有感¶
<pb:KR4h0117_WYG_208-11b>¶
捧檄來兹邑勞勞兩載餘新庭千載隔家信十分疎有¶
婦聞多病諸兒盡廢書低簷秋雨滴㸃㸃正愁子¶
　　　舟早行將至三界偶成¶
辭京塵漸逺入越思逾清雨壑溪方漲風㠶去復輕天¶
光浮水濶山色帶雲横更問鄉闗路從今尚幾程¶
　　　再次前韻¶
晨炊浮早渡午夜過錢清越國移舟便曹娥上堰輕人¶
言三界近共指一山横古剡明朝到籃輿數去程¶
<pb:KR4h0117_WYG_208-12a>¶
　　　又¶
厭見塵泥汨喜㸔沙水清魚攢隈日暖鷗去帖波輕寒¶
渡人來少閒舟岸與横漫須催去槳溪曲不論程¶
　　　又¶
官喜文書少塵迷歲月遷豈無車可出儻有約宜堅傍¶
水尋疎影裁詩讀細篇孤山須竟日莫去買遊船¶
　　　水簾谷¶
巨崖森四立谺洞露前簷鳥道穿危磴虬松奮老髯巖¶
<pb:KR4h0117_WYG_208-12b>¶
髙全似砌水小不成簾雖倦猶貪㸔中宵澗雨添¶
　　　又和鄭府判韻¶
荆璞照耀非常珍天衢整歩凌通津與人軒闢破畦畛¶
滿懐拍拍無非春我如櫪驥異逺道志在千里身未到¶
朅來此地尋文盟平生心事爲傾倒飽徳醉義樂有餘¶
况有蘭玉芬庭除諧笑云云殊未厭盤飱夜半勞兵厨¶
依依此情那忍去自恨塵鞍難久駐佇㸔飛詔自天來¶
殿前賸作摩空賦¶
<pb:KR4h0117_WYG_208-13a>¶
　　　再次沈節推送春韻¶
子規泣訴春山頭芳草連天不盡愁紫陌遊人在何處¶
空有顰眉人倚樓溪上悠悠棹木蘭溪邊落紅紛斑斑¶
嗟哉片片逐流水新篁忽長千琅玕多少閒愁推不去¶
欲問春歸杳無處少年知巳負心期樽酒從今樂事稀¶
　　　新秋¶
少昊行秋正疾驅灑然凉色巳侵膚翠空碧水涵高下¶
淡靄蒼煙半有無風露巳經生慘戚菰蒲且欲慰斯須¶
<pb:KR4h0117_WYG_208-13b>¶
誰將霜竹横雲外似有悲聲與恨俱¶
　　　繼和嚴君壁上韻¶
山舎榱楹朽蠧餘朅來小圃作閒居推移寧免人間世¶
灑落還同心地初鷗鷺齊盟忘物我薜蘿交翠映簪裾¶
㳟惟不負傳心印巳把浮生付六如¶
　　　己巳登玉峰亭二首¶
與君擕手上巒坡多少塵襟盡剖磨一鳥横邊秋靄淡¶
片雲歸處夕陽多潮來萬里翻明練山簇千峰列翠螺¶
<pb:KR4h0117_WYG_208-14a>¶
此地不堪歸去早佇㸔明月漲金波¶
杖藜無事歴危坡一片清寒鏡面磨極目盡時知水濶¶
置身危處見秋多此時不着登山屐到處還成測海螺¶
遥想高人閒物外祗應不與世同波¶
　　　次韻草堂¶
心事崔嵬日不如愁端叢起蔓難圖殘山剩水風聲怨¶
落日微雲鴈影孤妙句聳聞驚昨夢寒窗細讀慰來蘇¶
許身巳在羲皇上降志猶能念昔吾¶
<pb:KR4h0117_WYG_208-14b>¶
　　　又和鄭府判侯字韻¶
野人漫學事王侯宦牒相從得後遊著眼丹鉛常午夜¶
轉頭茰菊巳深秋幾多陳迹成今古莫對清樽話去留¶
自幸趨陪揮玉塵如今何止識荆州¶
　　　得雪稱賀馬上得五十六字¶
昨夜同雲猶未合朝來一色變山河料應天上梅花早¶
吹落人間柳絮多酒興自憐今老矣詩腸無柰此時何¶
銀杯逐馬天階路何事閒江伴釣簑¶
<pb:KR4h0117_WYG_208-15a>¶
　　　次趙貴方九里松獨行韻¶
道機巳熟絶隄閉縱歩來尋興裏山殘雪㸃衣消酒醉¶
晚風吹鬢帶詩還妙年羡子歡踪足卑宦愁余樂事慳¶
安得相從塵網外快將如意碎青珊¶
　　　和六十叔一絶¶
夕陽有意爲人留斜暎寒江著小舟逺目遥岑無限意¶
不須蕭瑟賦悲秋¶
　　　和趙山甫海棠¶
<pb:KR4h0117_WYG_208-15b>¶
春風得意酌霞觴翠袖寧禁白露霜欲向月宮收賸馥¶
曉窗强理背時籹¶
　　　次沈節推送春韻二首¶
佳人憔悴怯春衣日暮樓高酒力微流水落花無限限¶
千聲杜宇况催歸¶
一年春事逐飛蓬燕語千愁許未通水竹誰家深院落¶
捲簾凖擬納薰風¶
　　　劉上舍擕酒有詩和真韻¶
<pb:KR4h0117_WYG_208-16a>¶
數過流年轉矚中宦塵休更問窮通君詩喚我塵埃夢¶
孤驛清燈一笑同¶
　　　又¶
匆匆歲事又更新一氣初囘萬木春獨有江梅殊不覺¶
凛然冰雪照詩人¶
　　　偶題¶
雪外亂山纔約略雨中平野更凄迷有人支枕篷窗底¶
卧㸔羣牛渡野溪¶
<pb:KR4h0117_WYG_208-16b>¶
　　　代菊對¶
未有淵明先有我何人喚我作淵明東籬宛在南山下¶
誰向秋風管落英¶
　　　和高吉父¶
麥隴吹風餅餌香桑畦暎日繭絲光晚春好誦歸田賦¶
問汝胡爲兩鬢霜¶
　¶
　石倉歴代詩選巻二百八¶
