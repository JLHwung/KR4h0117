# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.903654
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百十五
<pb:KR4h0117_WYG_115-1a>¶
欽定四庫全書¶
　石倉歴代詩選巻一百十五¶
　　　　　　　　　　　　明　曹學佺　編¶
　唐一百二¶
　拾遺(二/)¶
　　宋璟(字廣平/邢州人)¶
　　　奉和聖製同二相已下羣官樂逰園宴¶
侍飲終酺㑹承恩續勝逰戴天惟慶幸選地即殊尤北¶
<pb:KR4h0117_WYG_115-1b>¶
向祇雙闕南臨賞一丘曲江新溜暖上苑雜花稠亹亹¶
韶絃屢戔戔賁帛周醉歸填畛陌榮耀接軒裘¶
　　　奉和聖製答張説扈從南出雀鼠谷¶
秦地雄西夏并州近北胡禹行山啟路舜在邑為都忽¶
覩寒暄隔深思險易殊四時宗伯叙六義宰臣鋪徴作¶
宫常應星環日毎紆盛哉逢合道良以致亨衢¶
　　　奉和聖製送張説巡邊¶
帝道薄存兵王師尚有征是闗司馬法爰命總戎行畫¶
<pb:KR4h0117_WYG_115-2a>¶
閫崇威信分麾盛寵榮聚觀方結轍出祖遂傾城聖酒¶
江河潤天詞象緯明德風邊草偃勝氣朔雲平宰國推¶
良器為軍挹壮聲至和常得體不戰即儲精以智泉寧¶
竭其徐海自清遲還廟堂坐贈别故人情¶
　　　送蘇尚書赴益州¶
我望風烟接君行雪霰飛園亭若有送楊栁最依依¶
　　崔泰之¶
　　　奉和聖製送張尚書巡邊¶
<pb:KR4h0117_WYG_115-2b>¶
南庭胡運盡北斗将星飛旗鼓臨沙漠旌旄出洛畿闗¶
山遶玉塞烽火映金㣲屢獻帷謀策頻承廟勝威躞蹀¶
臨河騎逶迤度隴旂地脉平千古天聲振九圍車馬生¶
邊氣戈鋋駐落暉夏近蓬酋轉秋深草木腓餞送紆天¶
什恩榮賜御衣佇勒燕然頌鳴騶計日歸¶
　　　奉酬韋祭酒偶逰龍門北谿忽懷驪山别業因¶
　　　　以書志¶
闗塞臨伊水驪山枕灞川俱臨隠路側同在帝城邊謝¶
<pb:KR4h0117_WYG_115-3a>¶
公兼出處攜妓翫林泉鳴騶噴梅雪飛盖曵松烟聞琴¶
幽谷裏看奕古巖前落日低幃帳歸雲繞管絃叨榮慙¶
北闕㣲尚愛東田寂寞灰心盡蕭條塵事捐朝思登嶃¶
絶夜夢弄潺湲宿懷南澗意况覩北谿篇¶
　　　同日知光祿弟冬日述懷¶
吾族白眉良才華動洛陽觀光初入仕應宿始為郎飛¶
螢翫書籍白鳳吐文章海卿逾往雅河尹冠前張擇才¶
綏鄢郢殊化被江湘髙樓臨廣陌甲第敞通荘列館邙¶
<pb:KR4h0117_WYG_115-3b>¶
山下䟽亭洛水傍昌年賞豐陌夏日悦林塘衣冠皆秀¶
彥羅綺盡名倡隔岸聞歌度臨池見舞行門庭寒變色¶
棨㦸日生光家園遥可見臺寺近相望無庸乗侍謁有¶
暇共翺翔棣華依雁序竹葉拂鸞觴水坐憐秋月山行¶
弄晩芳恩華慙服冕友愛朂垂堂無由報天德相顧詠¶
時康¶
　　崔日知¶
　　　奉酬韋祭酒偶逰龍門北谿¶
<pb:KR4h0117_WYG_115-4a>¶
夙齡秉㣲尚中年忽有隣以兹山水癖遂得狎通人迨¶
我咸京道聞君别業新巖前窺石鏡河畔踏芳茵既憐¶
伊浦綠復憶灞池春連詞謝家子同歡冀野賓趣閒魚¶
共樂情洽鳥來馴詎念昔逰者祇命獨留秦蕭條潁陽¶
戀沖漠漢隂真無由陪勝躅空此翫書筠¶
　　　冬日述懷奉呈蘭臺諸公¶
弱齡好經籍披巻即怡然覃精四十載馳騁數千言孔¶
壁采遺篆周韋考絶編哀公論劒術孫子叙兵篇魯史¶
<pb:KR4h0117_WYG_115-4b>¶
君臣道姬書日月懸從師改炎燠負笈徧山川上異西¶
河夏中非北海𤣥光榮拾青紫名價接通賢既重萬鍾¶
樂寧思二頃田長㦸同分虎髙冠亞附蟬晚懷重虚曠養¶
志息雕鐫登髙慙思拙匠物謝情研不慕張平子寧希¶
王仲宣誰謂登龍日翻成刻鵠年循循勞善誘軋軋思¶
㣲牽琢磨才既竭鑽仰德彌堅朽木誠為喻捫心徒自¶
憐終朝呑鳥夢振羽上雲烟賦成先擲地詞髙直掞天¶
更執摳衣禮仍開函丈筵霧披槐市藹水靜璧池圓願¶
<pb:KR4h0117_WYG_115-5a>¶
逐從風葉飛舞翰林前¶
　　司馬逸客¶
　　　雅琴篇¶
亭亭嶧陽樹落落千萬尋獨抱出雲節孤生不作林影¶
揺綠波水彩絢丹霞岑直幹思有託雅志期所任匠者¶
果留盼雕斵為雅琴文以楚山玉錯以昆吾金虬鳳吐¶
竒状商徴含清音清音雅調感君子一撫一弄懷知已¶
不見鍾期百年餘還憶朝朝幾千里馬卿臺上應蕪没¶
<pb:KR4h0117_WYG_115-5b>¶
阬籍帷前空己矣山情水意君不知拂匣調絃為誰理¶
調絃拂匣倍含情況復空山秋月明隴水悲風已嗚咽¶
離鵾别鶴更淒清将軍塞外多竒操中散林間有正聲¶
正聲諧風雅欲竟此曲誰知者自言幽隠乏先容不道¶
人物知音寡誰能一奏和天地誰能再舞歡朝野朝野¶
歡娛樂未央車馬駢闐盛彩章嵗嵗汾川事簫鼓朝朝¶
伊水聽笙簧窈窕樓臺臨上路妖嬈歌舞出平陽彈絃¶
本自稱仁祖吹管由來許季長猶憐雅歌淡無味渌水¶
<pb:KR4h0117_WYG_115-6a>¶
白雲誰相貴還将逸調賞幽心不覺繁聲論逺意傳聞¶
樂帝奏鈞天倘冀㣲躬備五絃願持東武宫商韻長奉¶
南薰億萬年¶
　　李如璧¶
　　　明月篇¶
三五月華流烱光可憐懷歸郢路長逾江越漢津無梁¶
遥遥永夜思茫茫昭君失寵辭上宫蛾眉嬋娟卧氊穹¶
胡人琵琶彈北風漢家音響絶南鴻昭君此時怨畫工¶
<pb:KR4h0117_WYG_115-6b>¶
可憐明月光曈曨節既秋兮天向寒沅有漪兮湘有瀾¶
沅湘糺合淼漫漫洛陽才子憶長安可憐明月復圑圑¶
逐臣戀主心愈恪棄妻思君情不薄已悲芳嵗徒淪落¶
復恐紅顏坐銷鑠可憐明月方照灼向影傾身比葵藿¶
　　盧崇道¶
　　　新都南亭别郭大元振¶
竹徑女蘿蹊蓮洲文石隄靜深人俗斷尋翫往還迷碧¶
潭秀初月素林驚夕栖褰幌納鳥侣罷琴聽猿啼佳辰¶
<pb:KR4h0117_WYG_115-7a>¶
改夙昔勝寄坐暌攜長懷賞心愛如玉復如珪¶
　　賈曾¶
　　　和宋之問下山歌¶
良逰晼晼兮月呈光錦路逶迤兮山路長王孫留兮嵗¶
将宴嵩巖仙草兮為誰芳¶
　　　奉和春日出苑矚目應令¶
銅龍曉闢問安迴金輅春遊博望開渭水晴光揺草樹¶
終南佳氣入樓臺招賢已從商山老託乗還徴鄴下才¶
<pb:KR4h0117_WYG_115-7b>¶
臣在東周獨留滯忻逢&KR0790;藻日邊來¶
　　閭丘均¶
　　　臨水亭¶
髙館基曾山㣲羃生花草傍對野村樹下臨車馬道清¶
朗悟心術幽遐備瞻討迴合峰隠雲聫綿渚縈島氣似¶
滄洲勝風為青春好相及盛年時無令歎衰老¶
　　張紘¶
　　　行路難¶
<pb:KR4h0117_WYG_115-8a>¶
君不見温家玉鏡臺提攜抱握九重來君不見相如綠¶
綺琴一撫一拍鳳皇音人生意氣須及早莫負當年行¶
樂心荆王奏曲楚妃歎曲盡歡終夜将半朱樓銀閣正¶
平生碧草青苔坐蕪漫當春對酒不須疑視日相看能¶
幾時春風吹盡燕初至此時自謂稱君意秋露萎草鴻¶
始歸此時衰暮與君違人生翻覆何常定誰保容顏無¶
是非¶
　　張汯¶
<pb:KR4h0117_WYG_115-8b>¶
　　　閨怨¶
去年離别雁初歸今夜裁縫螢已飛征客未來音信斷¶
不知何處寄邊衣¶
　　王丘¶
　　　奉和聖製答張説扈從南出雀䑕谷¶
襟帶三秦接旂常萬乗過陽原淑氣早隂谷沍寒多花¶
縟前茅仗霜嚴後殿戈代雲開晉嶺江雁入汾河北土¶
分堯俗南風動舜歌一聞天樂唱恭遂萬人和¶
<pb:KR4h0117_WYG_115-9a>¶
　　崔翹¶
　　　送友人使夷陵¶
猿鳴三峽裏行客舊沾裳復道從兹去思君不暫忘開¶
襟春葉短分手夏條長獨有幽庭桂年年空自芳¶
　　　奉和聖製答張説南出雀䑕谷¶
硤路繞河汾晴光掃曙氛笳吟中嶺樹仗入半峰雲頓¶
覺山原盡平看邑里分早行芳草逺晚憇好風薰嘉頌¶
推英宰春逰扈聖君共欣承睿渥日月照天文¶
<pb:KR4h0117_WYG_115-9b>¶
　　　鄭郎中山亭¶
篆筆飛章暇園亭染翰遊地竒人境别事逺俗塵收書¶
閣山雲起琴齋澗月留泉清鱗影現樹宻鳥聲幽杜馥¶
熏梅雨荷香送麥秋無勞置驛騎文酒可相求¶
　　梁知㣲¶
　　　入朝别張燕公¶
華容佳山水之子厭承明符竹紆小郡江湖被德聲三¶
年計吏入路指巴丘城鳬舟纔結纜騶駕已相迎别離¶
<pb:KR4h0117_WYG_115-10a>¶
他鄉酒委曲故人情孤嶼早烟薄長波晚氣清辛勤方¶
逺騖勝賞屢難并迴瞻洞庭浦日暮愁雲生¶
　　王熊¶
　　　奉别張岳州説二首¶
長沙辭舊國洞庭逢故人薰蘭敦乆要披霧轉相親嵗¶
月空嗟老江山不惜春忽聞黄鶴曲更作白頭新¶
平生共風月倐忽間山川不期文淡水暫得欵忘年興¶
逸方罷釣㠶開欲解船離心若危斾朝夕為君懸¶
<pb:KR4h0117_WYG_115-10b>¶
　　王琚¶
　　　奉答燕公¶
郡逺途且艱宜悲良自得胡為心獨爾惠好在南國亦¶
既清顔披冏然良願克與君蘭時㑹羣物如藻飾烟景¶
惜歡賞雲山起翰墨接藝竒思㣲偶談𤣥言直永日不¶
知倦逾旬猶謂亟如何酌離樽移棹巴城側浦口勞長¶
望舟中獨太息疾風吹飛帆倐忽南與北目盡不復見¶
懷哉無終極惟當衡峰上遥辨湖水色¶
<pb:KR4h0117_WYG_115-11a>¶
　　　美女篇¶
東鄰美女實名娼絶代容華無比方濃纎得中非短長¶
紅素天生誰飾妝桂樓椒閣木蘭堂繡户雕軒文杏梁¶
屈曲屏風遶象牀葳蕤翠帳綴香&KR0504;玉臺龍鏡洞徹光¶
金爐沈烟酷烈芳遥聞行佩音鏘鏘含嬌欲笑出洞房¶
二八三五閨心切褰帷捲幔迎春節清歌始發詞怨咽¶
鳴琴一弄心斷絶借問哀怨何所為盛年情多心自悲¶
須臾破顔忽歛態一悲一喜併相宜何年見此不注心¶
<pb:KR4h0117_WYG_115-11b>¶
惜無媒氏為傳音可憐盈盈直千金誰家君子為藳砧¶
　　　自荆湖入朝至岳陽奉别張燕公¶
五載朝天子三湘逢舊僚扁舟方輟棹清論遂終朝逺¶
樹烟間沒長池地際遥帝城馳夢想歸帆滿風飈¶
　　　逰㴩湖上寺¶
春山臨逺壑水木自幽清夙昔懷㣲尚兹焉一放情雲¶
間聽弄鳥烟上摘初英地僻方無悶逾知道思精¶
　　裴漼¶
<pb:KR4h0117_WYG_115-12a>¶
　　　奉和聖製龍池篇¶
乾坤啟聖吐龍泉泉水年年勝一年始看魚躍方成海¶
即覩龍飛利在天洲渚遥将銀漢接樓臺直與紫㣲連¶
休氣榮光恒不散懸知此地是神仙¶
　　　奉和御製平胡¶
𤣥漠聖恩通由來書軌同忽聞窺月滿相聚寇雲中廟¶
略占黄氣神兵出綘宫将軍行逐虜使者亦和戎一舉¶
轒輼滅再麾沙漠空直将威禁暴非用武為雄飲至明¶
<pb:KR4h0117_WYG_115-12b>¶
軍禮酬勲錫武功干戈還載戢丈德在唐風¶
　　康廷芝¶
　　　詠月¶
天使下西樓光含萬里秋臺前疑挂鏡簾外似懸鈎張¶
尹将眉學班姬取扇儔佳期應借問為報在刀頭¶
　　韓休¶
　　　奉和御製平胡¶
南牧正紛紛長河起塞氛玉兵徴選士金鉞拜将軍疊¶
<pb:KR4h0117_WYG_115-13a>¶
鼔揺邊吹連旌暗朔雲祅星乗夜落害氣入朝分始見¶
幽烽警俄看烈火焚功成奏凱樂戰罷策歸勲盛德陳¶
清廟神謨屬大君叨榮逢偃羽率舞詠時丈¶
　　　奉和聖製送張説巡邊¶
一德先台象三軍掌夏卿來威申廟略出總叶師貞受¶
鉞辭金殿慿軒去鼎城曙光揺組甲疎吹遶雲旌左律¶
方先凱中鼙即訓兵定功彰武事陳頌紀天聲祖宴初¶
留賞宸章更寵行車徒零雨送林野夕隂生路極河流¶
<pb:KR4h0117_WYG_115-13b>¶
逺川長朔氣平南轅遲返斾歸奏謁承明¶
　　王光庭¶
　　　奉和聖製答張説扈從出雀䑕谷¶
省俗恩将徧巡方路稍迴寒隨汾谷盡春逐晉郊來雲¶
騎傳行漏烟旄引從臺惠風初應律和氣正調梅雅頌¶
通宸詠天文接曙台灞陵桃李色應待日華開¶
　　梁昇卿¶
　　　前題¶
<pb:KR4h0117_WYG_115-14a>¶
何意重闗道千年過聖皇幽林承睿澤閒客見清光日¶
御先途逺山靈獻夀長寒雲入晉薄春樹隔汾香國佐¶
同時雨天文屬嵗陽從來漢家盛未若此巡方¶
　　宋鼎¶
　　　酬故人還山¶
舉棹乗春水歸山撫嵗華碧潭宵見月紅樹晚開花肅¶
穆輕風度依㣲隠徑斜危亭暗松石幽澗落雲霞思鳥¶
吟髙樹游魚戲淺沙安知餘興盡相望紫烟賖¶
<pb:KR4h0117_WYG_115-14b>¶
　　孫翊¶
　　　奉酬張洪州九齡江上見贈¶
受命讞封疆逢君牧豫章於然審虞苪復爾共舟航悵¶
别秋隂盡懷歸客思長江臯枉離贈持此慰他鄉¶
　　楊齊哲¶
　　　過函谷闗¶
地險崤函北途經分陜東逶迤衆山盡荒涼古塞空河¶
光流曉日樹影散朝風聖德今無外何處是闗中¶
<pb:KR4h0117_WYG_115-15a>¶
　　蔡瓌¶
　　　夏日閨怨¶
桃徑李蹊絶芳園炎氛熾日滿愁軒枝上鳥驚朱槿落¶
池中魚戲綠蘋翻君戀京師乆留滯妾怨髙樓積年嵗¶
非闗曽入楚王宫直為相思腰轉細卧簟乗閒乍逐涼¶
薰爐畏熱懶焚香雨霑栁葉如啼眼露滴蓮花似汗妝¶
全由獨自羞看影艷是孤眠疑夜永無情拂鏡不成妝¶
有時郤扇還風静近日書來道欲歸鴛鴦文錦字息機¶
<pb:KR4h0117_WYG_115-15b>¶
但恐愁容不相識為教恒著别時衣¶
　　邢象玉¶
　　　古意¶
家中酒新熟園裏葉初榮佇杯欲取醉悒然思友生忽¶
聞有竒客何姓復何名嗜酒陶彭澤能琴阮步兵何須¶
問寒暑徑共坐山亭舉袂祛啼鳥揚巾掃落英心神無¶
俗累歌詠有新聲新聲是何曲滄浪之水清¶
　　徐𤣥之¶
<pb:KR4h0117_WYG_115-16a>¶
　　　采蓮¶
越艷荆姝慣采蓮蘭橈畫檝滿長川秋來江上澄如練¶
映水紅妝如可見此時蓮浦珠翠光此日荷風羅綺香¶
纎手周逰不暫息紅英爛熳殊未極夕鳥棲林人欲稀¶
長歌哀怨采蓮歸¶
　　虞羽客¶
　　　結客少年場行¶
幽并俠少年金絡控連錢竊符方救趙擊筑正懷燕輕¶
<pb:KR4h0117_WYG_115-16b>¶
生辭鳳闕揮袂上祈連陸離横寳劍出没騖徂旃䝉輪¶
恒顧敵超乗忽爭先摧枯逾百戰拓地逺三千骨都魂¶
已散樓蘭首復傳龍城含宿霧瀚海接遥天歌吹金㣲¶
返振旅玉門旋烽火今已息非復照甘泉¶
　　張烜¶
　　　婕妤怨¶
賤妾裁紈扇初揺明月姿君王看舞席坐起秋風時玉¶
樹清御路金鋪翳垂絲昭陽無分理愁寂任前期¶
<pb:KR4h0117_WYG_115-17a>¶
　　張修之¶
　　　長門怨¶
長門落景盡洞房秋月明玉階草露積金屋網塵生妾¶
妬今應改君恩昔未平寄語臨卭客何時作賦成¶
　　庾光先¶
　　　奉和劉採訪縉雲南嶺作¶
百越城池枕海圻永嘉山水復相依懸蘿弱篠垂清淺¶
宿雨朝暾和翠㣲鳥訝山經傳不盡花隨月令數仍稀¶
<pb:KR4h0117_WYG_115-17b>¶
幸陪謝客題詩句誰與王孫此地歸¶
　　王易從¶
　　　臨髙臺¶
漢主事祈連良人在髙闕空臺寂已暮愁坐變容髪泛¶
艷春幌風徘徊秋戸月可憐軍書斷空使流芳歇¶
　　司馬承禎¶
　　　答宋之問¶
時既暮兮節欲春山林寂兮懷幽人登竒峰兮望白雲¶
<pb:KR4h0117_WYG_115-18a>¶
悵緬邈兮象欲紛白雲悠悠去不返寒風颼颼吹日晩¶
不見其人誰與言歸坐彈琴思逾逺¶
　　釋辯才¶
　　　設缸面酒欵蕭翼探得來字¶
初醖一缸開新知萬里來披雲同落寞步月共徘徊夜¶
乆孤琴思風長旅雁哀非君有祕術誰照不然灰¶
　　釋法輪¶
　　　觀大駕出敘事寄懷¶
<pb:KR4h0117_WYG_115-18b>¶
紫臺宵漏竭青門曙鼓通輕霞照複道徐吹轉相風玉¶
鑾光萬騎金輿鬱五戎鳴笳猶度闕清蹕尚喧宫雲旗¶
亂陌紫羽斾雜塵紅百城歸北麗兩漢乆慙雄吾曹陋¶
薄技餘慶洽㣲躬平原已起洛印手亦還豐得奉衣冠¶
盛仍觀書軌同猶言待封告未忍向華嵩¶
　¶
　¶
　石倉歴代詩選卷一百十五¶
