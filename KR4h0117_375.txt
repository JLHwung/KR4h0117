# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:19.079997
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百七十五
<pb:KR4h0117_WYG_375-1a>¶
欽定四庫全書¶
　石倉歴代詩選巻三百七十五¶
　　　　　　　　　　　　明　曹學佺　編¶
　明詩次集九¶
　　彭華¶
　　　栁鷥為尹嗣昭題¶
栁絲不動江流緩雙鷺飛來秋日晩平沙漠漠㸃寒煙¶
亂石離離立蒼蘚静隨玉頂聽湍瀬飢引銀鉤啄清淺¶
<pb:KR4h0117_WYG_375-1b>¶
霜衣雪襟誰匹儔逸態閒情自幽逺君不見燕銜泥朝¶
來暮去傍人棲又不見鶯亂啼間關宛轉無休時豈如¶
此鳥獨凝寂不與衆禽上下相追隨周公稱大聖振鷺¶
載頌詩君子歛徳容雅與物色宜尹侯家住大江西翛¶
然自負氷霜姿潔白豈不與之齊為愛畫師林良者贈¶
侯此畫真瀟灑堂上試令拂拭看彷彿清風白露寒¶
　　　蘆下雁¶
颯颯秋風起蕭蕭蘆葉疎江禽宿江渚俛仰恒自如夙¶
<pb:KR4h0117_WYG_375-2a>¶
性寡所營心閒貎亦舒如何路傍子咍爾食無魚¶
　　　早朝¶
曉來髙閣漏聲殘衞士初嚴虎豹關風颭龍旂廻日色¶
雲移雉扇擁天顔衣冠趨拜金鑾殿劍珮分聨玉笋班¶
快覩九重春欲徧願將春意到人間¶
　　　送劉通判進香畢還任¶
鼎湖龍去未移時千里名香手自持松栢路瞻雲五色¶
蓬萊宫覩日重煕感時極欲酬明聖還郡何曾惜别離¶
<pb:KR4h0117_WYG_375-2b>¶
獨有竹林風月夜不堪回首重相思¶
　　　十日發永州有感¶
百年役役居塵世此日迢迢走傳車跬步不離三尺法¶
尋常還帯數編書也知天際浮雲薄好是山中梁木疎¶
回首長安將萬里心旌時為一躊躇¶
　　　送林太守元美致仕¶
太守平明獨上書東風解組賦歸與海邊舊種三珠樹¶
門外新懸五馬車竹簟藤牀支枕後芒鞋布襪杖藜初¶
<pb:KR4h0117_WYG_375-3a>¶
北辰回首髙無極閒看浮雲自巻舒¶
　　　三月朔登絶頂¶
躡衣飛歩上山巔回首人間一惘然千里渺茫雲似水¶
諸峰羅列樹連天風鳴石澗飛寒雨火伏丹爐裊篆煙¶
何日歸休無一事閒身不惜訪羣仙¶
　　　和答彦恭弟¶
自笑為人癖更癡不才真恐負明時朝回髙枕從吾懶¶
夢覺看雲正爾思春雨半酣桃浪濶秋風莫遣雁書遲¶
<pb:KR4h0117_WYG_375-3b>¶
早來共聽簫韶奏不獨虞廷有一夔¶
　　　送李進士元¶
上苑看花意未闌欣承恩詔賜歸還離筵巧對宫鶯醉¶
逺棹斜迎乳燕閒捧日心懸霄漢上瞻雲興入翠微間¶
到家應是無多暇又整朝衣謁聖顔¶
　　附王㒜(字廷貴武進人/所著有思軒槁)¶
　　　郊居寄張山人¶
相去無十里别來餘兩旬卜居猶恨逺㑹晤莫辭頻紅¶
<pb:KR4h0117_WYG_375-4a>¶
葉經霜老黄花帯雨新東籬當此日應有白衣人¶
　　　孟時寓臨安病中見寄¶
悵望江南道憑誰一問安養疴猶假館馳思每凭欄梅¶
雨孤山暝松風六月寒無端更憂國耿耿寸心丹¶
　　　東昌夜發¶
舟乗秋水發㠶飽晩風飛㟁近流螢度林深宿鳥歸農¶
耕閒沃壤人語出柴扉北地驚寒早先時已授衣¶
　　　宿沛縣泗亭驛¶
<pb:KR4h0117_WYG_375-4b>¶
維舟當泗水凉雨洗炎蒸砧杵孤城月漁舟别浦燈客¶
愁閒可遣鄉夢逺難憑千古龍飛地令人感廢興¶
　　　舊隠¶
舊隠横山下林塘數畝寛地卑車馬寂江近水雲寒勲¶
業羞銅鏡心期拂釣竿欲歸歸未得歌罷不成歡¶
　　　江學士柬之僑居草亭¶
何處堪吟眺逈然江上亭水連天去碧山冐雨來青好¶
鳥鳴相和閒花落自馨更䦨宵燭起㸃㸃亂疎星¶
<pb:KR4h0117_WYG_375-5a>¶
　　　遊泰山¶
一峰髙聳隘乾坤宇内名山此獨尊曙色凌晨開日觀¶
嵐光經歲鎖天門逺疑雲霧人難到近若星辰手可捫¶
七十二君封禪處空餘遺址蝕苔痕¶
　　　宿靈巖寺¶
一逕深通萬壑間翠微深處著禪關人從上界空中語¶
雲自前峰闕處還古殿有基松葉暗斷碑無字蘚痕斑¶
偶因王事勞行役也得浮生半日閒¶
<pb:KR4h0117_WYG_375-5b>¶
　　　送同年繆尚質行人歸吳¶
憶從聨斾上京華已羡承恩兩過家祖席杯深浮竹葉¶
故園春早見梅花馬頭驛路衝飛雪鳥影江天送落霞¶
直欲因君寄鄉信來年我亦泛仙槎¶
　　　雪中寫懷¶
小齋連日故人稀雪滿江城積尚飛花撲半窗銀作片¶
光揺四座玉成圍怯寒似覺春猶早獻瑞何憂歲薦飢¶
不似豪家多燕樂也須斟酒奉慈闈¶
<pb:KR4h0117_WYG_375-6a>¶
　　　暇日過天寧東院¶
棊局詩囊在處携投閒幾度過招提凉分半榻竹風細¶
香散一簾花雨迷白石菴中曾讀易碧紗籠外更留題¶
日斜又别髙僧去笑指前溪作虎溪¶
　　　除夕有感¶
去年除夕客金臺今夕江南予告回兩歲臘從愁裏過¶
五更春入夢中來聲沈鼓角將殘漏淚滴屠蘇最後杯¶
祗有梅花依舊好冐寒先放一枝開¶
<pb:KR4h0117_WYG_375-6b>¶
　　　秋來久與立之不㑹辱詩見寄¶
客途連日阻相從信是髙踪未易逢深院棊聲常寂寂¶
曲階花影自重重才因分定生來拙身為官閒老去慵¶
擬向良宵賒月色清樽白下共移船¶
　　　東臯草堂二首¶
明時何處著遺賢路入東臯地自偏十畝山田和玉種¶
數椽茅屋帯雲編畫中詩類王摩詰物外仙同葛稚川¶
西祀東封知未了佳音端合為誰傳¶
<pb:KR4h0117_WYG_375-7a>¶
草堂不借浣花溪祇在荆溪溪水湄地僻境將心共逺¶
山深雲與意俱遲采芝縱有飢堪療對竹應無俗可醫¶
我亦平生愜真賞歸來已辦買山資¶
　　　晩泊楊村¶
蔡村纔過又楊村近海河流似馬犇百里桑麻迷緑野¶
幾家燈火伴黄昏水因東折成丁字人自南來類鳥言¶
明月滿蓬淸不寐戛然孤鶴奮髙鶱¶
　　　過髙郵湖¶
<pb:KR4h0117_WYG_375-7b>¶
片㠶輕颺晩風前秋水微茫逺接天十里敗荷初過雨¶
一堤衰栁尚含煙沽來濁酒能盈缶買得鮮鱗喜就船¶
醉後郤思秦國士還從漁父説當年¶
　　　錫山施醫官彦清以詩見貺奉答¶
蓬萊未綴侍臣班浮世功名出處間老去俗塵終不染¶
閒來幽事頗相關九重金闕身曾到百丈丹崖手亦攀¶
别後可勝鄉國望白雲紅樹繞龍山¶
　　　送載文宏¶
<pb:KR4h0117_WYG_375-8a>¶
名勝東南數㑹稽宦途應不憚驅馳地當山水俱佳處¶
人到功名始遂時公事簡宜頻對酒客懷閒更好哦詩¶
親交誼重君恩渥北望懸知有所思¶
　　　雨中戲柬沈禹玉¶
故人名重沈休文為問秋來瘦幾分山色捲簾猶可見¶
雨聲欹枕不堪聞枯棊三百坐成隠美酒十千愁易醺¶
客裏相逢須盡興莫教他日謾停雲¶
　　　童太卿同年歸田¶
<pb:KR4h0117_WYG_375-8b>¶
駟馬髙車炫錦衣鄉人争迓長卿歸壯遊自慶平生遂¶
勇退誰云此計非白首論交偏耐晩清樽嗣㑹莫教稀¶
城南山色如圖畫何日相携上翠微¶
　　　同考官黄教諭廷經還汜水¶
雨餘秋色滿皇畿薦棘重圍掩夕扉為問捲簾燒燭處¶
㸃頭曾復見朱衣¶
　¶
　石倉歴代詩選巻三百七十五¶
