# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.335984
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百七十六
<pb:KR4h0117_WYG_176-1a>¶
欽定四庫全書¶
　石倉歴代詩選巻一百七十六¶
　　　　　　　　　　　　明　曹學佺　編¶
　宋詩五十三¶
　　范浚¶
　　　遣興¶
商山園綺徒雪髪映松露山間謂終老不踏市朝路一¶
朝前星匿羽翼起調䕶婆娑古衣冠笑定國儲副留侯¶
<pb:KR4h0117_WYG_176-1b>¶
計偶爾曷遽動真素因知今昔士出處自㝠數寕庸巧¶
馳驅失爾邯鄲步¶
　　　題八駿圖¶
何年畫工搦毛錐貌此八馬姿權竒青絲絡頭十二蹄¶
調柔意態行愉怡五馬放浪無維羈或齕或望仍廻嘶¶
一牧牽鞚一牧騎製度侊彿唐巾衣不知此馬生何時¶
昔周穆王逺遊嬉駕跨八駿驅東西髙升崑崙躡瑤池¶
騮騄驥義勞飛馳日走萬里無停騑興元唐家危累棋¶
<pb:KR4h0117_WYG_176-2a>¶
百弮僅脱朱泚圍黄屋進狩懐光追八馬入谷七馬疲¶
筋攣肉綻行人悲兩者資世皆顛羸虚名何有千載垂¶
空得傳記流歌詩未如此馬閒猶夷牧坰不受鞭筴威¶
不踣險逺安無危泉甘草薦足自肥安用號駿稱雲騅¶
嗟哉畫意誰能知¶
　　　登富陽觀山亭¶
弭棹依寒渚臨亭俯碧川嘶雲征海雁椎鼓過風船水¶
濶天低樹山空日暝烟擬題江似練終媿謝公賢¶
<pb:KR4h0117_WYG_176-2b>¶
　　　避盜泊舟武康逺光亭下與同行分和杜工部¶
　　　　詩傷秋及宿江邊閣¶
帶郭人烟少通村徑路微水光浮棟宇野色動窓扉小¶
樹無重數前山不合圍艱危隣虎窟奔廹詭牛衣白舫¶
竟何適丹楓看即稀西園小茆屋知復幾時歸¶
　　　次韻端臣姪喜雨¶
初弦落微月草宇夜岑寂追凉拂桃笙曲肱聊偃息檐¶
榮忽飛雨散亂銀竹白避漏起移床青燈暈空壁曉看¶
<pb:KR4h0117_WYG_176-3a>¶
蛙入戸時有燕為石是節正驕陽敵煩火雲赤煩蒸等¶
坐甑百體勞按抑良苖憂槁暴空有庭樹碧借免抱龜腸¶
猶應困蔬色炎埃今一洗萬井沭甘澤望嵗即交歡¶
寜容須暇隙相逢如得酒酌飲莫餘瀝¶
　　　偶作¶
晏食聊當肉緩步聊當車身間貴莫比心足富有餘時¶
飲一杯酒歴觀千載書正爾良獨難亦復將何須¶
　　　次韻茂永兄首夏新晴¶
<pb:KR4h0117_WYG_176-3b>¶
燕落雨知節鳩鳴天欲晴行雲飛斷碧斜日漏微明笋¶
出竹三徑苖肥田一成野人知得飽索酒坐班荆¶
　　　初冬郊行¶
空濶野雲踈行行思鬱紆露花啼晩菊風葉舞高梧日¶
落牛羊下天寒雁鶩呼却回南澗路暝色徧蓬廬¶
　　　雨後出郊¶
晴景收林靄春郊賸物華麴塵官道柳粉艶野墻花竹¶
裏草亭古沙邉苔徑斜遣心知有處發興渺無涯¶
<pb:KR4h0117_WYG_176-4a>¶
　　　其二¶
扶輿穿宻竹度約過前溪霽色烟横野春聲水繞畦映¶
山行白鷺遷木韻黄鸝客裏貪幽事歸時日已西¶
　　　送周西美主簿之任祁門¶
君向祁山去修程幾日期江天梅子雨驛路橘花時知¶
廹循陔養寕辭紏邑卑美才無不適鸞翮豈棲遲¶
　　　遊南山晩歸¶
樂事愜幽討閒情便舊遊梳風脩竹晩掛日老楓秋一¶
<pb:KR4h0117_WYG_176-4b>¶
飽桑門飰百㤀塵世憂蕭條茆屋下可以縱㝠捜¶
　　　其二¶
荒荒日已暮廻首興何長䆉稏紛乾穟森疎嘯折篁水¶
枯山石露風晩野花香歸卧前簷下詩成小雨凉¶
　　　春飲分章字韻¶
傳盃行美釀擊鉢課名章月借全窓白花分小樹香人¶
情歡子盡道術醉相忘雞黍襟期厚渠論漢范張¶
　　　讀長門賦¶
<pb:KR4h0117_WYG_176-5a>¶
阿嬌負恃顔姝好那知漢帝恩難保一朝秋水落芙蕖¶
幾嵗長門閉春草自憐身世等前魚舊寵全移衛子夫¶
獨夜不眠香草枕東箱斜月上金鋪曉驚永巷車音近¶
失喜疑君枉瑤軫臨風望幸立多時却是輕雷聲隐隐¶
年年織女㑹牽牛百子池邉侍宴遊自從一落離宫後¶
無復穿針更上樓人言消渴臨卭客天下工文專大冊¶
黄金取酒奉文君兾悟君王賜顔色賦成果得大家憐¶
鳯觜煎膠續斷絃不似昭君離漢土一生埋沒犬羊天¶
<pb:KR4h0117_WYG_176-5b>¶
　　　送徐彦思倅建安¶
君不聞詩人一席眠&KR0034;&KR0034;夜泊建溪㣲月中猶能即境¶
慰岑寂隔簾朗詠看瞳曨今君笑擁箳篁去早有繁花¶
明驛路脩程百越渺風烟發興自應多麗句知君踔越¶
是名流朱紱聊煩佐上州貳政少安山水國尋登要路¶
紓皇猷西風畧畧搖征斾過往題詩援離袂武夷鶴膝¶
杖扶羸寄我他時訪松桂¶
　　　對酒分和杜詩¶
<pb:KR4h0117_WYG_176-6a>¶
桃花朱朱李花白髙柳花邉出多碧雨中物色更芳鮮¶
未礙劉郎中一石醺酣裁詩角險麗坐客豪宕成勍敵¶
但令得醉復長吟山雲從爾生虚壁¶
　　　四月十六日同弟姪効李長吉體分韻得首字¶
黄梅雨歇春歸後搏黍哺雛鳩喚婦紅殘小頰蹊上花¶
翠刷濃眉陌頭柳籜痕半脱烟篁痩露裛幽香逗書牖¶
雲容漠漠曉隂愁麥信風前一搔首¶
　　　題茂安兄藏春園¶
<pb:KR4h0117_WYG_176-6b>¶
春入名園何處尋東風引步上嶇嶔平凝四面雲嵐合¶
曲折一丘花木深碧草華滋迷絶徑綠蘿隂影䕶芳林¶
韶光向此知歸處長與先生供醉吟¶
　　　春雪晩晴出西郊¶
步屐尋春犯雪泥村南村北鵓鳩啼墮梅殘白猶明樹¶
着柳暗黄初映堤風景快晴雲擘絮江天未暮日懸規¶
最憐碧漲侵沙尾更傍横橋一杖藜¶
　　　西園¶
<pb:KR4h0117_WYG_176-7a>¶
路入西園線綠苔閒來倚杖一徘徊霜林有樹葉皆落¶
風榭無人花自開奴橘甘酸千百顆候梅蕭薄兩三栽¶
幽人自是便幽勝把酒孤吟只費才¶
　　　四睡次茂載兄韻¶
門外啼鴉暗桞濃華堂翠幕度香風流鶯不識夢魂逺¶
自向窓前訴落紅¶
水亭珍簟卧瑠璃日暮凉生小雨催誰刺蓮船過前渚¶
榜歌聲落枕邊來¶
<pb:KR4h0117_WYG_176-7b>¶
小窓卧冷聽吟蛩半擁輕衾乍怯風清夢不成空有恨¶
蕭騷疎雨打梧桐¶
　　　暮春病起¶
病起春深白晝間瓦松花老掩柴闗坐調心息無浮念¶
沈水烟銷古博山¶
　¶
　¶
　石倉歴代詩選巻一百七十六¶
