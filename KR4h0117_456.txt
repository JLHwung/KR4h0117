# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:21.922258
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百五十六
<pb:KR4h0117_WYG_456-1a>¶
欽定四庫全書¶
　石倉歴代詩選巻四百五十六¶
　　　　　　　　　　　　明　曹學佺　編¶
　明詩次集九十¶
　　朱應登¶
　　　雨雪曲¶
行道廣且深霏雪何飄颺晨風無終極烈烈吹我裳長¶
氷斷四澤灝景瀰八荒遙曭逹周原廓哉無何鄉迫觀¶
<pb:KR4h0117_WYG_456-1b>¶
古巖側磧路如羊腸獵人携犬至窮獸走彷徨僕饑委¶
道陬馬疲不能行戍旗動高隧云是甸子岡超驤愧局¶
歩躑躅徒自傷¶
　　　贈劉元瑞守紹興¶
朝岀承明廬駕言還故鄉當門結旌斾觀者倍生光故¶
人欣再見眷眷意難忘舉觴承湛露頌徳詠羔羊周官¶
十二牧職貢各殊疆持子夙夜心坐致黎庶康深衷豈¶
念此但感别日長相彼水中鳬羽翼同翺翔風波一失¶
<pb:KR4h0117_WYG_456-2a>¶
所望望徒心傷¶
　　　滸西山庒留别康脩撰海¶
滸西渺何極乃在南山陲太白交參互雍原相蔽虧徽¶
春發膏潤庶品含榮熈靈光凝遐矚灝景暢𤣥思念子¶
薄時好懷芬與世遺金閨謝時彥丹壑斂英姿大道本¶
昭曠上聖或居夷蹇予重行役睠彼寫襟期臨觴詎能¶
巳為情良在斯淹淹日復夕去去從此辭一别起萬想¶
孤悰悵中逵願言抗高軌為國揚令儀¶
<pb:KR4h0117_WYG_456-2b>¶
　　　立秋後一日過興隆次韻書懷¶
辭家方首夏奄忽臨秋期行役良孔艱運序一再移那¶
能不夙夜行露多嶔巇緬邈親之廬阻絶天一涯心隨¶
落日逺目與飛雲馳四月乏一書何以慰遐思湖田亦¶
粗給嵗計無厚基秋稼儻有穫尚可豐華滋私言秉昭¶
曠生產非所治¶
　　　夢大復何子¶
京華一云别瞥若紛飛翼遙遙南中道念子無消息嵗¶
<pb:KR4h0117_WYG_456-3a>¶
徂寒暑變日落風雨黑詎知萬里魂能逹君子側篇章¶
煩見示觸目見古色瀏瀏清瀬鳴擢擢朱絃直指擿發¶
雋語要我以終極大質多渾成至寳去雕飾晤語忽復¶
竟驚起謝良德音徽猶若聞轉盼已難即悵悵牽垂帷¶
仰睇梁月色何由託歸鴻附此長相憶¶
　　　贈别蔣子雲¶
覊心夜不寐懷里念前途明時悼遷斥末路紛憂虞秋¶
湍積廣㟁初曜開晴湖諸禽相哀鳴似亦憐其徒弭子¶
<pb:KR4h0117_WYG_456-3b>¶
南泛楫為余傾一壺壺傾復淹滯執手野躊躇子夙負¶
耿介懷寳適名都摛詞悲寡和守道謝羣趨忽諫長楊¶
獵甘伏東市誅運違大道隱事躓神理徂皇靈幸廻¶
睠死草氣復蘇已稅金陵駕尚挽幕中符官閑足休澣¶
室邇遂懽愉逺績不在小寧子千金軀¶
　　　進舟廣洋湖宿村舎¶
理棹岀林樾繫纜息溪濆平疇寓耳目彌望披烟雲秋¶
卉具以腓時景氣猶芬歸栖得故墟拙疾負夙聞繾綣¶
<pb:KR4h0117_WYG_456-4a>¶
盈尊酒斟酌生微醺長謝鸞鵠儔永託雁鶩羣回翔視¶
罻羅緯繣徒多文¶
　　　沙子頭田居贈仲一丈飲酒¶
殘春餘㡬日芳意暢心目君乘木蘭橈逺汎晴川綠問¶
舎白鷺邊開軒青林曲三日轉一隅所至詢耕牧有客¶
從外來斗酒相為開雀舫截魚膾鸞刀飛豹胎下箸羅¶
庶羞一飲累百杯華登繼宵景漏盡未云迴君本伊管¶
儔少壯樹宏逹誤挂繒繳中遂令毛羽鎩河清聖人岀¶
<pb:KR4h0117_WYG_456-4b>¶
彚進茅俱㧞忍使經濟才終困泥塗轄勸君飲美酒幽¶
憤當見刷¶
　　　何中丞四圖詩¶
肅事戒宵駕振衣辭國都王命有程期握此塞下符悠¶
悠逺行邁忽忽嵗月徂汾晉承飛葢河隴遵前驅聖¶
主重守邊買馬南禦胡千金大宛種五色渥洼駒沙苑¶
開萬廐雲錦紛模糊豈云勤逺畧貴在防不虞委身狥¶
臣節曷敢寧吾軀(右職方奉使/)¶
<pb:KR4h0117_WYG_456-5a>¶
大梁何岧嶤崤函跨上游羅衢分第宅驅轂富王侯煌¶
煌紫薇省控據當嵩丘明公廊廟姿舉世寡所儔岀牧¶
涖兹土日為蒼生謀廵方重民隱攬轡宣皇猷遂令宛¶
洛間萬屋歸懷柔民居既奠枕河水亦安流邈矣皇華¶
篇千古詠咨諏(右藩省旬宣/)¶
王封岀以乘國富馬可數所貴皇澤流物産自生聚偉¶
哉太僕正實領九州圉行寺儗列星羣牧如環堵欵獻¶
勤逺人厮養及編户外以衛河湟入以實畿輔明公既¶
<pb:KR4h0117_WYG_456-5b>¶
俊賢君王况神武以故西北邊權奇盡貔虎沙場九萬¶
疋疋疋明如素淵心豈專衛駉頌仍兼魯要在翊聖𠂻¶
匪徒事狂虜(右太卿考牧/)¶
迢迢黔中道乃在天一隅自昔靡漠鄉本與中國殊馬¶
卿西喻蜀武侯南渡瀘遺聲落千載文教久自濡朅來¶
苦凋瘵上下相矯誣奠夷為厲階黔首困豪輸嘅彼蓬¶
髮人所至無完膚公今萬里往閭閻待昭蘇高調易絶¶
絃急矢無完弧甘棠且先樹蕭艾宜後鋤政在寛嚴間¶
<pb:KR4h0117_WYG_456-6a>¶
寒屋自回枯武侯何人斯豈謂非吾夫(右都憲巡撫/)¶
　　　酬方思道以詩帙見寄¶
方子還山中兩度寄詩帙憐余方在疚報答百不一故¶
人枉相存所恨越阡術江南十月交山中稼應畢天寒¶
脆榆柳霜重熟棗栗理甕得舊醅攀崖割新蜜既可歡¶
親顏亦堪悅家室吾翁嗟已晚念此重有失尚幸老毋¶
康麄以慰篷篳人生歸有道貧賤匪所恤作詩謝同懷¶
商風振瑤瑟¶
<pb:KR4h0117_WYG_456-6b>¶
　　　為陸子齊題杏林春燕圖¶
長安三月黄鸝飛杏花如雪飄人衣陸郎二十擅文譽¶
早向甘泉獻賦歸瓊林日高酒如乳意氣侵凌天尺五¶
中坐賔僚列上公教坊細樂呈新譜君家慶澤葉流根¶
父子相承更祖孫蟬聮七貴傳三葉儒雅風流在一門¶
鳷鵲樓前瑞烟起朝回躍馬鳴珂里甲第還因主得名¶
都人盡指官為氏君不見侍郎府前槐樹生中書省裏¶
盤石平昭侯世擅江東美更有平原入洛京¶
<pb:KR4h0117_WYG_456-7a>¶
　　　海東神鳥詩贈張鵠舉¶
十年老鳯生海東一巢三雛各爭雄錦翰繡臆次第舉¶
共入朝家羅網中太液池邊日初旦連翩上下聲相間¶
一翔柏府凝神羊一集芝房伴朱雁就中少者猶知名¶
慷慨三年始一鳴彤庭誤聽伶倫竹碧落如聞子晉笙¶
燕都二月青陽動棠花枝上參差弄姜被寒多夜未開¶
謝池草發春先夢一門兄弟擅芳聲文采翩翩瑞聖明¶
可憐韓子河陰道空感區區二鳥榮¶
<pb:KR4h0117_WYG_456-7b>¶
　　　戚里行¶
長安戚里盛樓臺羅衢夾巷絶浮埃雕軒綺户排雲岀¶
却使飛鷹翻下來就中上貴椒房籍十八封侯門列㦸¶
有時清夜侍皇游監宫不敢詢踪跡連宗結黨氣象新¶
等閑岀入雙朱輪朝回戲獵宜春苑手挾琱弧閒射人¶
昌國里中花滿烟乾寧驛前雲蔽天商船到㟁不敢攏¶
恐有家奴横索錢英雄有時坐銷歇喬柯易瘁甘泉竭¶
太陽初升光燭人不見明星與華月君看昔日景福宫¶
<pb:KR4h0117_WYG_456-8a>¶
惟有楊柳搖春風¶
　　　函谷闗歌¶
朝岀洛陽城暮投函闗道函闗日落行人稀滿目黄雲¶
暗秋草此地古來西屬秦崩城敗壁猶嶙峋牛車冉冉¶
行不盡更愁怪石摧車輪闗門老子去已逺吾生學道¶
嗟何晩紫氣猶經舊路迷青牛不見當時返只今豺虎¶
正縱横羽檄星馳大㸃兵徼廵司𨽻督責苦闗下居民¶
日夕驚踈林漸指新安麓夜火人歸茅店宿雞鳴客起¶
<pb:KR4h0117_WYG_456-8b>¶
四散分令人忽憶孟嘗君¶
　　　過分水嶺有懷同志¶
前嵗南過分水闗十月天晴花滿山今年西度分水嶺¶
九秋積雪浮寒影天時南北有常運人事蹉跎發深省¶
中原日夕狼虎多游子出門行荷戈魯儒摳衣蹈白刅¶
汴京灑血腥黄河東橋作郡夷門裏南原卧家猶未起¶
石亭抱璞隱城市鳬塘買田歸霅水有懷幽咄真自知¶
海内論心竟誰是春日淮南黄歴留丁丁伐木聲相求¶
<pb:KR4h0117_WYG_456-9a>¶
此時誰遣不歸去梁令還家尚黑頭¶
　　　和西涯閣老寄題黄鶴樓韻兼呈(闕/)鳯山中丞¶
樓船浮空向空泊坐對江樓詠孤鶴杲日晶晶目仍逺¶
澄波淼淼心先廓大别曽聞神禹鑿洞庭彭蠡相聫絡¶
夤緣七澤入溟海控引羣山俯飛閣飛閣西來千萬峰¶
鈞天九奏敞龍宫虚傳雲樹書能逹實少桃源路可通¶
靈洲處處聞芳杜商舶時時乘便風風波嵗月坐超忽¶
回首朱顔成老翁我生蹇劣慚時彦踪跡天涯已強半¶
<pb:KR4h0117_WYG_456-9b>¶
春草幽憂泣楚纍秋風歸思懷張翰支離嵗月如轉蓬¶
廿載斯樓巳三見感嘅長歌崔老篇登臨省識回僊面¶
兹來景物尤絶奇江水江花淨如練報詩中丞興不淺¶
更擬乘槎上霄漢¶
　　　送姚惟寧岀守¶
十月宜陽道風烟憶舊遊郡齋迎逺岫城郭帶寒流楚¶
俗民多儉周田嵗有秋居民忘帝力惟解頌邦侯¶
　　　胡馬圖¶
<pb:KR4h0117_WYG_456-10a>¶
墮地非凢種房星巳動天千金辭大宛萬里刷幽燕苜¶
蓿花初滿闗山月屢圓將軍功(闕/)　辛苦四蹄穿¶
　　　㳟陪郊祀¶
委佩祠官肅揚旂法駕來仗移天穆穆㦸轉雪皚皚皮¶
弁觀周禮甘泉憶漢才小臣慚職守隨例得叨陪¶
　　　其二¶
陛㦸森相向爐烟細不流慶雲團御葢璧月抱圜丘吉¶
恊牲牢卜馨將秬鬯浮郊禋天子禮分獻及公侯¶
<pb:KR4h0117_WYG_456-10b>¶
　　　哀谷亭¶
聞道團營將前茅未進師居民坐塗炭揮淚望旌旂柳¶
色烽烟外鳩聲谷雨時移家若飄梗誰暇念東菑¶
　　　王子晉祠¶
杪秋天變陰落葉下高林不辨仙游處惟驚驛路深雲¶
重鵠馭逺月暗鳯笙沈獨有緱山廟居人仰至今¶
　　　同州道中¶
華嶽連馮翊黄圖别附庸長風開萬壑落日隱三峰野¶
<pb:KR4h0117_WYG_456-11a>¶
望浮埃合鄉心逺樹重幽求今未得猶自抗塵容¶
　　　用韻答張汝誠¶
臨闗能送客投分亦緣君已負尋春約寧辭坐夜分散¶
衙欣對月酌酒慰停雲奈爾明朝路驊騮暫别羣¶
　　　褒城道中¶
蒼莽晝難分崎嶔自昔聞嵓居低附谷磴道直披雲馬¶
踏經寒雪鴉翻未夕矄西夷通蜀路因詫長卿文¶
　　　由金州舟行至洵陽雜咏¶
<pb:KR4h0117_WYG_456-11b>¶
窮源自嶓冡流作漢江清食貨通湘艑方言雜楚聲林¶
芳寒未改沙淨晚偏明便擬淮南卧前汀多芷蘅¶
　　　聞笛¶
楊柳垂垂發何堪一笛風飄颻振虚壑颯沓入長空月¶
暗闗山逈江迥澤國窮扁舟無寄託萬里奈漁翁¶
　　　登法明寺毘盧閣¶
清晨訪法界高閣上毘盧獨鶴巢深樹幽泉瀉決渠開¶
窗盡丘壑入寺極虚無坐愛香燈寂因懷禪誦徒¶
<pb:KR4h0117_WYG_456-12a>¶
　　　龍泉寺¶
哀牢漢南徼訝爾學西天鑿石開龍象穿山引梵泉胡¶
奴長禮佛法侣共安禪暫暇來相訪難同靜者緣¶
　　　宿寺作¶
暮止何年寺烟花翠且重山門下斜日香閣度遙鐘梵¶
寂殘僧少雲深宿鳥慵皈依如有悟不寢對金容¶
　　　立春前一日横嶺舖見梅戲折一首¶
不羡驚凢目寧辭澗壑濵古枝横卧水香雪逺尋人冐¶
<pb:KR4h0117_WYG_456-12b>¶
臘垂垂發迎春故故新徑須愁遽别邂逅且相親¶
　　　立春過打牛坪¶
漢相留遺愛千年著驛名何縁立春日能過打牛坪籌¶
䇿難迴運間闗不廢耕人心今易見成敗豈堪評¶
　　　大龍道中¶
客行無易事渉水復驅車多露愁沾濕荒庭旋埽除風¶
帷便茂樹雨飯足嘉蔬是處皆安適吾生豈願餘¶
　　　月夜舟中聞笛¶
<pb:KR4h0117_WYG_456-13a>¶
秋風日夕厲已覺露華清况有隣舟笛能傳江海情羯¶
胡當北遁倦客厭南征野水東流去餘音空月明¶
　　　憫旱用夏大行韻¶
火雲騰旱魃潦水斷横塘秋榖巳無頼山花徒自香望¶
中膚寸逺愁裏祝融長野老猶焦思喧喧雩社傍¶
　　　浴温泉¶
一月螳川路温泉巳亂流涓涓岀地逺脉脉向人浮湛¶
玉明膚色跳珠濺臂鞲塵心方爾沃客病可全瘳¶
<pb:KR4h0117_WYG_456-13b>¶
　　　晩春經近郊别業漫賦示振之¶
地僻堪乗興幽居足解嘲驟看芳樹合漸喜綠陰交素¶
壁明珠綴青林暗鵲巢此生隨意適吾道豈如匏¶
　　　園居即事¶
首夏衡門裏清波四望通古槐垂密蔭細草結幽叢庭¶
灑黄梅雨簾鈎紫燕風林堂多發興興至復誰同¶
　　　雨後晩眺¶
小雨經簷盡殘陽隱樹低迎曛花氣合向夕野容迷寶¶
<pb:KR4h0117_WYG_456-14a>¶
刹流雲外金塘去鳥西吾生江海意隨分此卑栖¶
　　　輞川¶
秋晩横塘路方舟轉港頻漁人心不極落日未收綸水¶
宿無常處江行自作隣因悲倦游客逺道獨逡巡¶
　　　癸未書警¶
羣盗連淮海傳聞逼近郊空村愁欲陷歸燕恐難巢敵¶
愾誰能壯訛言衆易撓隣家小兒女荷擔念同胞¶
　　　其二¶
<pb:KR4h0117_WYG_456-14b>¶
物態傷吾意流離滿道傍雨鳩頻逐婦風雁忽迷行自¶
分惟溝壑何人且廟廊舊時阡陌在癡望返耕桑¶
　　　宿獻花巖作¶
名山隔嵗與心期古寺經過再賦詩僮僕解裝先藉草¶
主僧留客旋烹葵泉鳴澗壑秋生駛樹隱房櫳日上遲¶
豈獨有緣叅法界同行吏部共襟期¶
　　　其二¶
長廊巻幔得閒凭南國秋容望不勝香閣梵音傳逺磬¶
<pb:KR4h0117_WYG_456-15a>¶
石幢寒影䕶懸燈山深疑有長生藥寺古應多入定僧¶
人語忽然飄下界始知身在白雲層¶
　　　送别王臨安¶
春風五馬岀江城繡臆金腰刺史榮壯士買牛銷舊劒¶
蠻兵驅象迓前旌武侯祠下焚香過判丈山頭露冕行¶
暫去還來知不久底須回首望宸京¶
　　　憑虚閣餞别劉元瑞校書湖南¶
禪林高閣散烟霏灌木陰陰燕子飛酌酒共憐為别易¶
<pb:KR4h0117_WYG_456-15b>¶
乘桴誰謂逺遊非白蘋洲畔心先到綠草湖南路不違¶
世事浮沈何足問願言長自保音徽¶
　　　張潤之邀遊清江道院時與家弟同集¶
仙臺㣲雨及新秋竹漵凉風戀舊遊座有名香消白日¶
路多瑤草别丹丘同行小謝詩尤健共醉麻姑意更酬¶
悵别更逢真境好不堪乘夜渡淮流¶
　　　定南公署小憩¶
解鞍聊爾謝馳驅千里王官奉使初宿草尚懷曾駐蹕¶
<pb:KR4h0117_WYG_456-16a>¶
豐泥如卻欲行車山氓負耒春田散隣寺鳴鐘早飯餘¶
休舎片時還覓句聖恩無地不寛舒¶
　　　將從衢州陸行至常山¶
江鄉二月乍聞雷白霧黄雲慘不開石碓自舂知水長¶
布帆初飽覺風來旗亭喚客春嘗酒驛路懷人曉見梅¶
世味已諳灘百折山行明日又千迴¶
　　　次答顧開封¶
昔在南都文社裏道情長日對幽𤣥聲名豈藉金張薦¶
<pb:KR4h0117_WYG_456-16b>¶
時軰爭傳屈宋賢總謂離羣堪白首共嗟為郡各經年¶
相逢漫道還家樂生計何須負郭田¶
　　　舟至臨清大風晦㝠聞過客言榖亭盗賊之勢¶
　　　　甚劇感而賦此¶
聞說王師北岀燕山東羣盗故依然沙城風起塵如霧¶
澤國春陰水作烟過客盡傳烽火警行人愁度谷亭船¶
平原太守今誰是慷慨多慚石二千¶
　　　渭南道中¶
<pb:KR4h0117_WYG_456-17a>¶
厯厯晨光樹外明西來㡬日又東行驪山自繞秦宫盡¶
渭水空縈漢畤平豈有芳菲通舊苑秪驚禾黍暗高城¶
憑誰指㸃興亡地嵗晩令人百感生¶
　　　登王孫亭望華嶽¶
華嶽遙瞻勢巳雄河流入望更無窮羣山總出三峰下¶
衆水同歸九曲中絶塞衣冠通上國行人車馬入新豐¶
漢家陵邑依然在擬賦西都恐未工¶
　　　入闗¶
<pb:KR4h0117_WYG_456-17b>¶
秋入崤山見燒痕遺墟繚繞尚成村風塵古郡甘棠暗¶
險阻重闗宿草繁人影隔河三晉路烟花横塞五陵原¶
觀兵不改周秦舊耀德仍知聖主尊¶
　　　再過同官道中作¶
浮雲細細雨還晴客思車塵喜暫清山館重來應識面¶
野花空好不知名長林樹轉迴征葢逺戍烟消岀候旌¶
日落興闌猶信馬荒城夜火斷人行¶
　　　秋日登老子說經臺臺下有道德經石刻并手¶
<pb:KR4h0117_WYG_456-18a>¶
　　　　植栢在焉感而賦此¶
伯陽仙去有高臺紫氣銷沈望不回樓觀俯看秋色裏¶
函闗背指暮雲隈岩前種栢飄𤣥潤石上翻經暗古苔¶
問禮誰爭宣父長慚予千載偶能來¶
　　　奉贈對山康子之作¶
滸西花柳卜居新梁間燕泥生紫蘋病輟圖書緣在告¶
興來魚鳥得長親浮雲漠漠秦川夕灌木陰陰武水春¶
頼有同時呂涇野相將嵗晚結行隣¶
<pb:KR4h0117_WYG_456-18b>¶
　　　固原道中¶
旅雁將歸禾黍收邊衣八月總羊裘千山搖落無芳草¶
萬壑奔騰自急流探騎弓刀揚逺日戍樓笳鼔動高秋¶
獨持文教來幽塞更覽戎機答壯遊¶
　　　六盤山¶
西北六盤山切雲一盤千折動星文穿林列騎交愁入¶
峭壁哀猿近厭聞隴樹遙連邊塞盡秦闗中斷渭流分¶
清秋忽報烽烟警落日猶過虎豹羣¶
<pb:KR4h0117_WYG_456-19a>¶
　　　書驛壁¶
羗隴西來秋事非長安東望渺庭闈十年故國悲遊子¶
九月寒砧感授衣返照入林戎馬急陰雲接地雁鴻稀¶
莫愁絶塞終難據聞道中原未解圍¶
　　　晩下摩雲嶺¶
曉發臯蘭望絶岑馬蹄平歩入崎&KR0706;林藏積雪地含潤¶
山渺素秋天變陰滿目烟霏窺幻化四時嵓壑助蕭森¶
黄河西畔華夷隔臨眺徒傷萬古心¶
<pb:KR4h0117_WYG_456-19b>¶
　　　臨洮道中¶
馬度洮河西復東重岡絶巘渺烟空搴帷更喜看晴雪¶
挾纊仍愁犯朔風荏苒物華行役久支離病體嵗年窮¶
欲從隴右窺全蜀擬過徽陽入漢中¶
　　　黄鶴樓讌集次答李子承裕之作¶
把酒江樓坐不歸高情向我重相違路通滇海人南去¶
山近衡陽雁北飛避世每思詹尹卜解嘲誰訝子雲非¶
相將更上層梯立閒看浮雲蔽晩暉¶
<pb:KR4h0117_WYG_456-20a>¶
　　　桃川懷古¶
猶有桃花照此川更無人泛武陵船泉分洞口僊凢隔¶
地逺人間日月偏未羡入山真不老曽聞避世可稱賢¶
逍遙物外平生志悵望丹丘已灑然¶
　　　秋興¶
金陵王氣即非遙龍起濠梁表聖朝御道北來瞻日¶
月神宫東望切雲霄花明天闕春遊寺柳暗秦淮夜度¶
橋陶謝並驅知忝竊别來人事轉蕭條¶
<pb:KR4h0117_WYG_456-20b>¶
　　　其二¶
秣陵東下廣陵船一體繁華地接連遂有吹簫並僊侶¶
還同拾翠亂嬋娟風飄睡鴨沈檀火日傍驊騮錦繡韀¶
豈是蕪城君不見叅軍辭賦莫真傳¶
　　　羅舊驛壁次王子伯安之什¶
辰山沅水瘴溪頭坐愛芳蓀賦倦遊翠竹含風霜後改¶
青林背日晩來幽離心巳隔洞庭渚歸夢時過鸚鵡洲¶
漫訝入滇身萬里昆明池館漢神州¶
<pb:KR4h0117_WYG_456-21a>¶
　　　東坡月潭寺雲泉閣小憩用壁間韻¶
月潭寺下息塵踪雲泉閣中看灝穹蘿陰䝉翳見樵逕¶
石壁蟲兀開花宫俯瞰丹霄下飛鳥倒聽玉溜鳴寒松¶
擬將招隠托衰謝夷夏兵戈愁未通¶
　　　平越分司夜坐雨不絶¶
鳴泉踈雨下高林此夕天涯感慨心箐洞夷獠行處有¶
邊城鼓角坐來深堂空風入傳虚警山坼雲開散積陰¶
謾引壺觴看劒佩壯懷依舊未銷沈¶
<pb:KR4h0117_WYG_456-21b>¶
　　　浪滄江¶
千尋鐵鎖貫長橋積翠浮天萬壑遙人向中流看砥柱¶
路從平地入岧嶤未論文教開荒服已見夷王欵聖朝¶
鳥語花明迎使節浪滄江上瘴全消¶
　　　夜飲俞國昌宅次華大叅文光韻¶
城闕風烟馬首東一樽今夕偶能同衝泥未怯銀鞍險¶
照夜翻憐蠟炬紅遂有親朋連海宇還將意氣薄雲空¶
天涯忽漫匆匆别莫遣音書滯便鴻¶
<pb:KR4h0117_WYG_456-22a>¶
　　　遊金山¶
江坼峰尖臺殿愁天開梵境鎮中流凌風舟楫坐超忽¶
抱日黿鼉時岀遊塔刼俯空瞻麗象鐘幢接地動高丘¶
卻探靈蹟窮三島坐愛閒雲岀五州¶
　　　龔家渡即事¶
白沙清瀬繞江村槿葉藤花䕶竹門餉婦壺漿依畎畝¶
野翁蓬跣對兒孫雨肥禾稼秋堪飽俗尚陶匏禮不繁¶
安得卜居同栗里未須多事覔桃源¶
<pb:KR4h0117_WYG_456-22b>¶
　　　曉發宜陽暑雨新霽晩宿宣風館次韻王陽明¶
　　　　一首¶
絶壁雲開過雨痕緣江漲湧碧流渾溪田決溜疑無逕¶
竹嶼籠烟别有村暑氣趂晴威更烈客程當午思饒昬¶
扶持病體供驅使未羡江淹賦别魂¶
　　　登宜梁城樓¶
城昃風高不耐衣飛樓縹緲動晴輝山連平野來無盡¶
樹引寒流去漸㣲東望江淮舟楫逺北征車馬簡書稀¶
<pb:KR4h0117_WYG_456-23a>¶
未嗟筋力思滇海羞對漁樵說采薇¶
　　　大駕東巡野語¶
聞說天王西狩頻翠華今日又東巡泰山重被登封頌¶
梁父親承羽獵塵曉日霏烟開帳殿朔風寒雨暗楓宸¶
江都十月花零落莫遣龍舟望幸新¶
　　　次韻答振之弟報庭下桂花盛開¶
東郊雲物繞平田自分歸耕卒嵗年問字每過携酒客¶
泛湖時上打魚船行依流水心同靜坐對遙空思入𤣥¶
<pb:KR4h0117_WYG_456-23b>¶
莫訝小山花事好已留歡賞寄秋前¶
　　　夜坐聞新雁懷遠作¶
澤國秋深烟水饒依依凉月霽層霄一聲新雁已蕭瑟¶
萬里長空方寂寥漸覺井梧團玉露忽驚園柳脆芳條¶
閒居見爾應愁思况是邊闗征戍遙¶
　　　小至¶
仲冬小至氣氤氲雪後川原路始分佳節思親倍惆悵¶
野人携酒意殷勤灰心未解迴温律霜鬂仍愁對朔雲¶
<pb:KR4h0117_WYG_456-24a>¶
抱病懷憂(闕/)擁塞雍門吟苦不堪聞¶
　　　次韻奉答東橋¶
張衡未老賦歸田斸地燒菑理術阡世路風波甘息足¶
貧家衣食願逢年窗臨茂樹清陰直門對斜川小逕偏¶
愛逐西隣沮溺飲巾車乗醉穩如船¶
　　　次韻遊狼山¶
千古狼山雄此邦臨高真遣夙心降楚天風雨東連海¶
吳地烟花北過江巖際驚濤喧客枕竹間飛澗灑僧窗¶
<pb:KR4h0117_WYG_456-24b>¶
因叅法界金光滿更禮祗園寶樹雙¶
　　　六月十五日夜大雨病中作¶
六月望日旱苦久一雨中宵便灑然踈簾小閣虚無裏¶
翠篠㣲風窕窈前靜聽水蛙喧夜枕欣聞隣叟說秋田¶
稍須凉冷身應健飽飯行歌擊壤篇¶
　　　田居秋水㬥至林莽委翳昬莫能辨偶然作一首¶
徑昃花繁入暝愁舊溪經眼漭難求青林背水藏蛟室¶
紅蓼緣隄罥客舟近舎尚迷揚子宅臨高始識邵平丘¶
<pb:KR4h0117_WYG_456-25a>¶
人生身世皆如幻漫詫桃源説幻遊¶
　　　陪喬侍御自白鹿洞再訪開先寺¶
鹿洞意巳愜龍池渇未消還隨持節使重過濯纓橋渉¶
水凉生襪捫蘿翠染綃行行渾不倦去去即非遙路轉¶
山交股峰迴草没腰險中頻却馬狹處僅容軺異迹多¶
存古幽期自逺囂石眠聞晉史臺隱記梁昭泉似中天¶
落雲疑萬壑搖南風清泱曖西日下岑寥選勝欣初霽¶
探竒遂詰朝浮嵐頻近眼五老若為招¶
<pb:KR4h0117_WYG_456-25b>¶
　　　自上饒至弋陽舟中襍言¶
驛路千山裏江門二月天人便春服薄花愛晩風鮮熀¶
熀波搖月飄飄柳帶烟紫騮驕廣陌黄爵敗良田坐理¶
殘書角行看古樹顛興來還獨酌醉後只高眠健質何¶
妨逺中流不用牽平生快意事幾度下灘船¶
　　　和二泉登石屛望廬山韻¶
落日廬山路無緣躡上峰東林何處是烟外但聞鐘¶
　　　滇中懷歸¶
<pb:KR4h0117_WYG_456-26a>¶
連巖望不極惟見鳥飛還鄉心落何處日没禺同山¶
　　　渡漢江¶
鵁鶄鸂鶒繞船飛翠篠青杉照晩暉無限好懷消不盡¶
江南風景夢中歸¶
　　　送劉侍御¶
巴東凉月夜何其起視明星亦不遲兩㟁落梅羗笛裏¶
故園今夕是歸期¶
　　　湘中雜興¶
<pb:KR4h0117_WYG_456-26b>¶
春草千里碧沈沈蒼梧雲昬湘水深此中自古行人怨¶
鷓鴣雙啼斑竹林¶
　¶
　¶
　¶
　¶
　¶
　石倉厯代詩選巻四百五十六¶
