# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.308568
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百十五
<pb:KR4h0117_WYG_215-1a>¶
欽定四庫全書¶
　石倉歴代詩選巻二百十五¶
　　　　　　　　　　　　明　曹學佺　編¶
　宋詩九十二¶
　　王栢¶
　　　赤松即景¶
平生百慮懶尚有丘壑心佳哉二三友同盟時幽尋壯¶
懷豁虚曠𤣥宫窮邃深時方釀薄暑萬緑漲雲岑新篁¶
<pb:KR4h0117_WYG_215-1b>¶
疑粉翠日影篩碎金痩笻扶野步羽扇揺清吟漱齒掬¶
清泚雪瀑開風襟脱巾挂琪樹露頂涵重陰山禽自在¶
語濁醪自在斟物外轉栖碧石險蒼苔侵何時侣麋鹿¶
結茅入深林¶
　　　和葉聖予小桃源韻¶
二仙何如人夫豈古隠士道成遡泬寥羊卧不再起鸞¶
鶴舞松聲蕭騷快心耳金竈清塵生餘丹不輕委我來¶
桃源遊直窮路所止飛蘿揺春烟素雪噴清泚何時架¶
<pb:KR4h0117_WYG_215-2a>¶
草堂深入此山裏翛然逃世慮鍊魄繼遐軌¶
　　　送立齋入閩哭久軒¶
雙溪秋氣深送子臨古道古道如掌平四顧行人少行¶
行復行行何日度南嶠故人今巳矣轉憶平生好世事¶
浩無涯愁雲黯江表¶
　　　送希夷之江西¶
小雨斂輕塵秋聲滿亭驛驅車過南浦别懷徒襞積世¶
道斯凌夷為善不自力一朝魯兩生為人作行色誰知¶
<pb:KR4h0117_WYG_215-2b>¶
離索悲有甚萬鍾失¶
　　　和寛居見懷韻¶
北望戲馬臺荆榛滿中路英氣一何多懷古渺難泝山¶
河腥日月虎豹沐雨露纍纍楚猴冠異哉天所賦豈無¶
濟川才淹留秋不暮清風從何來灑灑定吾故贈我金¶
琅玕鑿落雙魚素¶
　　　秋熱¶
西風不力征老火未甘退蟬聲亂耳繁癡蚊健始最一¶
<pb:KR4h0117_WYG_215-3a>¶
雨從天來不復有故態天序自分明人心其少耐¶
　　　舟中和葉聖予¶
桐江波漸滑霽色午方開香火嚴蘭若烟霞老釣臺崖¶
高微徑險水轉萬山回欲訪先生裔相從買一坏¶
　　　其二¶
江濶風帆急潮回沙露痕寒林無剰葉茅舍各成村鴈¶
落煙波渺鴉歸野色昬未知孤客棹今夜泊誰門¶
　　　野興¶
<pb:KR4h0117_WYG_215-3b>¶
文字飢難煑為農䇿最良興來鋤曉月倦後卧斜陽秋¶
稼連千頃春花醉幾塲任他名利客車馬逐康莊¶
　　　和趙師日韻¶
我生無燕頷四壁笑相如門巷堪羅雀燈忩且讀書老¶
來心事懶貧後故人疎尚有多情月時時到敝廬¶
　　　蘭¶
早受樵人貢春蘭訪舊盟謝庭誇瑞物楚澤擷芳名蒼¶
玉裁圭影紫檀含露英奚奴培䕶巧苔蘚日菁菁¶
<pb:KR4h0117_WYG_215-4a>¶
　　　催雨¶
人世如居甑驕陽不可鉏未聞芻作狗安得夢維魚賦¶
斂民生槁干戈國計虚安危關一飽雨意莫躊躇¶
　　　題定武蘭亭副本¶
玉華末命昭陵土蘭亭神蹟埋千古率更搨本入堅珉¶
鹽帝歸裝投定武薛家翻刻愚貴遊舊石宣和龕御府¶
胡塵横空飛渡河中原荆棘穴豺虎維揚蒼茫駕南轅¶
百年文物不堪補紛紛好事競新模傾敧醜俗亡遺矩¶
<pb:KR4h0117_WYG_215-4b>¶
如今薛本亦罕見髣髴典刑猶媚嫵清歡盛㑹何足傳¶
右軍他帖以千數託言此筆不可再慨然陳迹興懷語¶
今昔相視無巳時手掩塵編對秋雨¶
　　　適莊兄遊山¶
誰閣重陰一日晴清遊應是愜高情遥知雨後山光好¶
但想雲邊屐齒清素壁雖曾題舊字沈疴不許歃新盟¶
因知關吏留魚鑰謾遣奚奴候晚程¶
　　　題山橋¶
<pb:KR4h0117_WYG_215-5a>¶
北山之北兩山齊一逕蜿蜒石作梯腳力倦時山始好¶
芙蓉東畔赤松西¶
　　　其二¶
石磴斜溪下水隈玉虹鎖雪掛崔嵬雖然只是泉三疊¶
滂湃聲揺萬壑雷¶
　　附劉迎詩¶
　　　雲中君圖¶
衣若新沐蘭湯薰靈巫拜舞方迎神恍然相見帝者服¶
<pb:KR4h0117_WYG_215-5b>¶
九歌昔詠雲中君畫史亦可人妙入造化域羽衣玉塵¶
美且閒此意不知何處得空明倐忽紛溟濛胡為眷眷¶
臨夀宫飄然來下復逺舉想像決去隨飛龍祠空人散¶
秋蕭瑟落日猿聲喚秋色湘天極目青茫茫憑高一望¶
無南北¶
　　　梁忠信平逺山水¶
憶昔西遊大梁苑玉堂門閉花陰晚壁間曾見郭煕畫¶
江南秋山小平逺别來南北今十年塵埃滿目不見山¶
<pb:KR4h0117_WYG_215-6a>¶
烏靴席帽動千里只慣馬蹄車轍間明忩短幅來何處¶
亂㸃依稀涴寒具煥然神明頓還我似向白玉堂中住¶
濛濛烟靄樹老蒼上方樓閣山夕陽一千頃碧照秋色¶
三十六峰凝曉光懸崖高居誰氏宅縹緲危欄蔭青樾¶
定知枕石高卧人常笑騎驢逺遊客當時畫史在上方¶
想見泉石成膏肓獨將妙意寄毫楮我愧雨立隨諸郎¶
此行真成幾州錯區區世路風波惡還家特作發願文¶
伴我山中老猿鶴¶
<pb:KR4h0117_WYG_215-6b>¶
　　　連日雪惡用聚星堂雪詩韻¶
朔風朝來放雲葉紛紛吹落籠沙雪山河大地同一如¶
變化須臾亦竒絶㕘天松頂老猶强搶地竹頭低欲折¶
亂飄書帙愛忩明狂入地爐驚火滅重衾方擁膚尚栗¶
凍筆將書肘先掣未容衰白㸃鬢華只許醉紅生面纈¶
何人清唱墮梁塵有客高吟霏鋸屑昔賢句法今尚在¶
故事歴劫徒能説是中聖處公會無一粒靈丹工㸃鐵¶
　　　題十眉圖¶
<pb:KR4h0117_WYG_215-7a>¶
寳箱拂塵金&KR1579;膝周昉丹青見真筆春風曾憶賦妖嬈¶
人共畫圖成十一燭奴香底花光凝錚錚鐵響聞三更¶
車聲雷動不通語眼態波横空送情蠻雲盤鶴遼天濶¶
犀玉依依對書札人生何處不相逢還醉武陵溪上月¶
　　　郭煕秋山平逺用東坡韻¶
槐花忙過舉子閒舊遊憶在夷門山玉堂會見郭煕畫¶
拂拭縑素塵埃間楚天極目江天逺楓林渡頭秋思晚¶
烟中一葉認扁舟雨外數峰横翠巘淮安客宦踰三霜¶
<pb:KR4h0117_WYG_215-7b>¶
雲夢澤連襄漢陽平生獨不見寫本慣飲山緑飱湖光¶
老來思歸真日日夢想林泉對華髪丹青安得此一流¶
畫我横笻水中石¶
　　　海上¶
潮蹙三山島烟横萬里沙蜃樓春作市鼉鼓暮催衙一¶
曲水仙操片帆漁父家安期定何處試問棗如𤓰¶
　　　秋郊¶
秋水四五尺暮山三兩峰浮雲白毫相落日紫金容蓑¶
<pb:KR4h0117_WYG_215-8a>¶
笠前村笛樓臺古寺鐘殷勤小平逺圖畫憶渠儂¶
　　　代人憶舊¶
緩步素絲障微吟紫綺裘醉便風側帽歌愛月明樓犀¶
軸題春恨銅荷滴夜愁風流十年夢燈火漫揚州¶
　　　題雪浦人歸圖¶
亂日寳花雨過眉斑竹笻拏音迎畫鷁喜態動烏龍水¶
鏡千江月風琴萬壑松遥知永今夕情話得從容¶
　　　彦美生朝¶
<pb:KR4h0117_WYG_215-8b>¶
壯日里閭俠臂彎雙角弓繡韀紅匼匝貂袖紫䝉茸雲¶
態自蒼狗玉輝猶白虹為君占夀骨綽起有清風¶
　　　車轣轆¶
馬虺隤牛觳觫山行縈紆車轣轆路傍指㸃是官人老¶
矣一翁雙鬢白汝牛幸可耕汝馬幸可騎有此可載琴¶
書歸胡為奔走東西道白髪刁騷被人笑¶
　　　沙漫漫¶
沙漫漫草斑斑南山北山相對看我行乃在山之間行¶
<pb:KR4h0117_WYG_215-9a>¶
人仰不見飛鳥樹木足知邊塞少沙漫漫草斑斑我行¶
欲趂西風還僕夫汝莫愁衣單我但著衣思汝寒¶
　　　寄題安嵓起官舍北溟¶
一軒高占鳯麟洲要作人間汗漫遊海國風煙自朝暮¶
洞天日月幾春秋夢魂欲拂三花樹生計聊隨一葉舟¶
待我丹成訪君去閬風佳處卜菟裘¶
　　　莫州道中¶
楓林葉葉墮霜紅天末晴華一鏡空野曠微聞鳥烏樂¶
<pb:KR4h0117_WYG_215-9b>¶
草寒時見馬牛風人生險阻艱難裏世事悲歌感慨中¶
白髮孀親倚門處夢魂千里付歸鴻¶
　　　和人七夕韻¶
今古良宵此會同望窮雲物有無中人間鈿合三山隔¶
天上靈槎一水通鳷鵲樓空紈扇月鴛鴦機冷苧羅風¶
不須更乞蛛絲巧久矣人生百巧窮¶
　　　題吳彦高詩集後¶
片雲蹤迹任飄然南北東西共一天萬里山川悲故國¶
<pb:KR4h0117_WYG_215-10a>¶
十年風雪老窮邊名高驥北無全馬詩到西江别是禪¶
頗意米家書畫否夢魂應逐過江船¶
　　　代王簿上梁孟容副公二首¶
妙年椽筆賦長楊一日聲名滿四方天上風流青瑣客¶
人間嘉慶緑衣郎錦囊看讀金花誥畫㦸閒凝燕寢香¶
預恐政成趨急詔海沂無計駐王祥¶
自笑微官馬骨高十年霜鬢雪刁騷長林豐草未適性¶
尖帽短靴安得豪名宦真同一雞肋簿書空束兩牛腰¶
<pb:KR4h0117_WYG_215-10b>¶
故園清興湖山裏歸去經營一把茅¶
　　　清明前十日作¶
雨餘天氣動朝寒寒食都來數日間羯鼓催開小桃李¶
畫屏圍出好溪山塵埃老我真堪笑風物撩人欲破慳¶
梅雪巳殘春過半一樽何處與公閒¶
　　　聞丘文晚集慶夀作詩戲之¶
桃李欲開風雨多花時猶得屢經過緩聽一曲玉連瑣¶
滿泛十分金巻荷紅燭影紗聞喚馬翠羅承襪見凌波¶
<pb:KR4h0117_WYG_215-11a>¶
杜陵老矣孤春事奈此詩愁惱亂何¶
　　　明日復會客普照繼呈此詩去及𤓰不數日矣¶
室中呼起散花天來伴維摩到處禪百刻篆香消晝永¶
一畨花雨破春妍雲山真欲追聱叟風腋何妨借玉川¶
他日相思共明月舊遊應説禁烟前¶
　　　觀古作者梅詩戲成一章¶
翠袖佳人脩竹傍風姿綽約破湖光靜中慣識形神影¶
妙處誰知色味香觀想有靈通水月孤音無伴挾氷霜¶
<pb:KR4h0117_WYG_215-11b>¶
故人愁絶今何許烟雨霏霏子半黄¶
　　　上施内翰¶
十年不見建安公草木依然臭味同賴有酒樽煩北海¶
可無香瓣禮南豐天墀禮樂三千字海國鵾鵬九萬風¶
正以高軒肯相過免教書客感秋蓬¶
　　　聞彦美服藥以詩問訊¶
耳邊塵事且無喧聽我歸耕郭外村賤子自藏蝸殻舍¶
故人誰並雀羅門書忩共作三年計樽酒相逢一笑温¶
<pb:KR4h0117_WYG_215-12a>¶
不信家山不堪隠仇池今在古銅盆¶
　　　次劉元直韻二首¶
秋來何事憶歸頻正以家無妬婦津未許桂枝招隠士¶
不妨桃葉贈行人夢魂歴歴千山逺客宦悠悠五斗貧¶
犀箸鸞刀許何日歸來舉案得紛綸¶
半年歸夢别離間只有音書鴈足還羅幙翠横秋掩冉¶
玉壺紅濕淚斕斑天明不作霧非霧月破可憐山復山¶
准擬春風對眉膴一樽相對洗愁顔¶
<pb:KR4h0117_WYG_215-12b>¶
　　　和曹次仲韻因以自感¶
自笑區區學道難未容香火訪名山因循憂患餘生裏¶
收斂光芒窘步間白社祝公今日始丹丘容我幾時還¶
相從願結翻經會共過壺中日月閒¶
　　　陪諸友登三山亭¶
半濠清淺芰荷彫落日登臨未寂寥山色逼秋渾作市¶
海聲迎暮欲吞潮沙頭白鳥疑相熟木末青旗苦見招¶
不似常時對官府可無閒話及漁樵¶
<pb:KR4h0117_WYG_215-13a>¶
　　　次韻夜雨¶
海山何處是蓬瀛節物催人意自驚客裏厭逢今舊雨¶
夢餘愁聽短長更故園頗覺歸期緩老境難堪末段清¶
想得詩成正蕭瑟竹忩燈火夜微明¶
　　　題歸去來圖¶
筆端竒處發天藏事逺懷人涕泗滂餘子風流追魏晉¶
上人談笑自羲皇折腰五斗幾錢直去國十年三徑荒¶
安得一堂重寫照為公桂酒瀉蕉黄¶
<pb:KR4h0117_WYG_215-13b>¶
　　　寄題孔徳通東園¶
花木陰陰一畝宫平生高興與誰同樽罍北海無虚日¶
鄉里東家有故風先業固知衣缽在大門應惜槖奩空¶
襄陽耆舊今誰識尚喜風流見阿戎¶
　　　昌邑道中¶
屋角雞號夜向晨客牀相對話悲辛流離僅脱噲等伍¶
老大空為濟上人却掃欲安無事貴累人猶説立錐貧¶
故山鄰里今安否歸去同尋笋蕨春¶
<pb:KR4h0117_WYG_215-14a>¶
　　　題仲山枝巢¶
鏡中青鬢入霜皤嵗月從交落魄過物理不容人過分¶
生涯休歎我無多百年竟似蠅鑽紙萬事終同鼠飲河¶
秪恐徐公宿縁在東風時夢海棠窠¶
　　　過關渡水圖¶
短車無復駕青牛散䇿方來對白鷗煙水從容許君獨¶
暫須分我一船秋¶
　　　河橋¶
<pb:KR4h0117_WYG_215-14b>¶
桃李香中八九家青旗高挂緑楊斜晚來風色渡頭急¶
滿地蕭蕭楊白花¶
　¶
　¶
　¶
　¶
　¶
　石倉歴代詩選巻二百十五¶
