# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.169666
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百四十八
<pb:KR4h0117_WYG_248-1a>¶
欽定四庫全書¶
　石倉歴代詩選卷二百四十八¶
　　　　　　　　　　　　明　曹學佺　編¶
　元詩十八¶
　　洪希文¶
　　　琴枕¶
至音何寥廖古道行古心枯槁斵為枕用枕體乃琴虛¶
中具徽軫簧舌韶濩音操之當薫風不僭雅以南吾聞¶
<pb:KR4h0117_WYG_248-1b>¶
古巢父遺瓢掛空林有形即有累湛若止水沈所以魯¶
東家曲肱意彌深¶
　　　送林景惠和興化教諭¶
朝遊夾漈山漈水何漣漪暮登石門山山石亦差差水¶
石太古色山人去何之君今遊此山為余訪頽基多謝¶
吹藜翁七畧今有歸矧茲十室邑文獻猶庻幾君子樂¶
育才薪槱理不遺白袍久延佇雪立風披披喣之以惠¶
風暢若春陽熈前程雖云邁來者猶可期¶
<pb:KR4h0117_WYG_248-2a>¶
　　　貧甚食草具作¶
赤莧赤如脂苦蕒甘如飴盤登惡草具味等薇與芝賢¶
哲逝已遠昧昧余所思伊人既忘世此外皆若遺粱肉¶
世豈乏飽死黄脗兒千金渥洼種歲晚鳴枯萁尚餘躭¶
書癖不與塵土緇此樂豈在外簟瓢猶山雌¶
　　　枕簟入林僻¶
朱夏困蒸鬰城市多滛哇閒招嘯雲侣來食山中霞山¶
中有何好泉石端可嘉清溜接筧筒火種憐菑畬枯松¶
<pb:KR4h0117_WYG_248-2b>¶
偃澗壑赤日流丹砂茂林無珍禽眢井空讙蛙桃笙寄¶
憊懣菊枕便昏花煩襟頓消釋宻蔭争交加羲皇有神¶
交蘧廬等仙家久坐令人健㣲吟到日斜浮雲蒼海狗¶
岐路常山蛇祥颷偶披拂哀音餘摻撾山深民多醇隣¶
酒亦易賖去去下巖扄歸途瞑棲鴉¶
　　　龜洋僧越浦造寜海東際橋姪清甫為求詩以¶
　　　　壯其事¶
我昔携二客渉此春江潯春江𣺌無際下有魚龍吟行¶
<pb:KR4h0117_WYG_248-3a>¶
客日已晚夾㟁菰蒲陰滄江見舟子招招勞余心我家¶
山之陽我友山之岑懐哉不得往黄鳥鳴空林向㣲塵¶
外人慨此將焉任欲成萬歲功豈憚歲月深刺手斸巨¶
鼇絫址重淵涔雲濤鼓韶濩共爾澆煩襟吾鄉鄒魯鄉¶
人物多華簮寥寥䜟緯語桓譚非所欽為謝金仙子氣¶
化無古今逝將紀江漢相國生自南¶
　　　送黄仲復雷卿任三山學録¶
漢廷購宛馬善肆空學校選入飛兎羣一躍猶變豹近¶
<pb:KR4h0117_WYG_248-3b>¶
者八鄉達往往皆職教去作他人師炙轂轉髙妙臯比¶
横講席鶴俸供廪稍瞻視凡馬羣尾大固不掉君為汗¶
血駒銀鞍追騄驃淺飲合沙流時來即同調¶
　　　續聶夷中傷田家¶
貿貿丘麥秀蝡蝡吳蠶生㣲行執懿筐亦既受厥明上¶
焉給王賦下焉紓官征豈為飢寒念所念瘡痏平哀哀¶
生理窄了了無餘贏惻怛夷中詩萬古田舎情¶
　　　壽峰舘所擬古問訊光孝東溟講師上人¶
<pb:KR4h0117_WYG_248-4a>¶
棲息無塵雜滿目雲舒舒别來雲間人頼此可與娯情¶
親跡自遠道合人豈踈回首自怡悅無心覺眞如¶
　　　曉行途中書事¶
㝠發昧所適東西覺惘然門敲村店酒鐘落客津船猿¶
呌荒山月雞號墟里煙囘思在家日日晏尚髙眠¶
　　　穫稻¶
雲散水㣲茫千畦萬隴黄罄腰勞日少鼓腹樂時長處¶
處聞雞犬家家足稻粱太平本無象新釀甕頭香¶
<pb:KR4h0117_WYG_248-4b>¶
　　　題聖墩妃宮湄洲嶼¶
我昔䌫舟謁江干曽覿帝子瓊華顔雲濤激射雷電洶¶
殿閣硉兀魚龍間此洲仙島誰所搆靣勢軒豁䂓層瀾¶
壺山峙秀倒影入乾坤擺脫呈倪端粉牆丹桂輝掩映¶
華表聳突過飛巒湘君小氷幻靈骨虞帝跡遠何由攀¶
銀樓玉閣足官府忠孝許入巫咸班帝憐遐陬雜鯨鰐¶
柄授水府司人寰五雲殿邃嚴侍衛仙衣法駕朝天關¶
危檣出火海浪破神鬼後使忘險難靈旗毿㲚廣樂振¶
<pb:KR4h0117_WYG_248-5a>¶
長風萬里翔孔鸞平洲遠嶼天所劃古廣不獨誇黄灣¶
至人何心戀桑梓如水在地行曲盤升階再拜薦脯藻¶
不以菲薄羞儒酸日談書史得少暇石橋濳度凭雕欄¶
詩成不覺肝膽醒松檜蓊薈鳴玦環騎鯨散髪出長嘯¶
追逐縹𣺌乗風還¶
　　　春寒無炭¶
古人坐客寒無氊我今為客寒無煙東風兼領𤣥㝠權¶
今年春寒過去年梅子含酸實未堅薺麥雖茂胎未全¶
<pb:KR4h0117_WYG_248-5b>¶
海棠羞澀開紫綿山南山北無杜鵑詩翁縮頸聳兩肩¶
𤣥龜守殻凍不前吟成呵硯氷尚堅毛頴蹇澀非張顚¶
喚起石鼎句再聯倚牆道士鼻息喧此時得酒眞解仙¶
愽取一醉眞可憐君不見雲安斗水直萬錢杜陵雖老¶
性命懸畫灰對雪思悄然忍寒披絮夜不眠牛頭何日¶
雙錦纒¶
　　　飯牛歌¶
牛吒吒蹏趵趵枯萁囓盡芳草綠自脯薄夜不滿腹擷¶
<pb:KR4h0117_WYG_248-6a>¶
菜作糜荳作粥飼飢飲渴兩已足脫紖解銜就茅屋不¶
愁飢腸雷轆轆風簷獨抱牛衣宿丁男長大牛有犢明¶
年添種南山曲¶
　　　惜春吟¶
去年醉倒百花傍旁人拍手笑我狂今年花酒兩無分¶
一春正坐讎書忙先生讎書未肯出詠柳題花閒度日¶
朝來著歩花已空搔首東風長太息¶
　　　聽琴歌¶
<pb:KR4h0117_WYG_248-6b>¶
踈簾曲檻蘋風凉細腰美人藕絲裳神閒意定丰度遠¶
玉指纎纎彈履霜喬林鶯囀日卓午幽澗泉鳴夜未央¶
孤鸞别鶴生暗恨毋以氷炭置我腸¶
　　　夏白紵¶
水晶宮白銀闕鬂如青雲眼如月白紵為袍巾勝雪思¶
君起舞清歌發秋風落木雁南飛太息遊子何當歸桐¶
絲指下音調稀雙雙玉淚彈珠璣¶
　　　壽峰翫月¶
<pb:KR4h0117_WYG_248-7a>¶
素娥准勅六丁擎下照塵寰似水晶河漢無雲天萬里¶
溪山不夜月三更蓬萊弱水何曽隔玉宇瓊樓無此明¶
今夜壽峰峰絶頂與君端坐細推評¶
　　　守歲¶
掃退陰凝萬瓦霜儒家守歲似如常沈香已帶寅前氣¶
臘酒初聞子後香凍雪驚春先瀑竹祥雲夾日上扶桑¶
熈熈民物皆生意天建皇疇福萬方¶
　　　清明遊陳氏園亭¶
<pb:KR4h0117_WYG_248-7b>¶
村村花柳暗晴川百五時光不暫延緑暗園林尚佳節¶
清明亭館自新煙喜逄熟食傳遺老怕著新衣學少年¶
惆悵東欄花似雪人生底處勝樽前¶
　　　春晚同數客遊靈巖廣化寺書所見¶
㙮外青山匝四圍澗邊流水繞松扉白雲一塢僧長住¶
紅杏數枝春漸稀雨足人牛耕曠野山深鳥雀哢晴暉¶
長廊響屧皆明禁口自忘言心自非¶
　　　明皇太眞避暑按樂圖¶
<pb:KR4h0117_WYG_248-8a>¶
已剖氷盆金粟&KR0438;旋調雪水試凉茶宮娃未解君恩煖¶
尚引青罌汲井花¶
　　　書傳德陽教授所居精舎¶
洛陽城裏王侯宅光範門中宰相書何事春風渾忘却¶
莓苔還似野人居¶
　　　幽居¶
柴門掩斷徑生苔坐閱東君幾往囘看盡牀書無客到¶
殘花風送過墻來¶
<pb:KR4h0117_WYG_248-8b>¶
　　　恠石¶
欱歕雲雷來月窟翥驂虬鳯下天台漢唐池舘多禾黍¶
何似山林卧緑苔¶
　¶
　¶
　¶
　¶
　石倉歴代詩選巻二百四十八¶
