# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.922569
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百
<pb:KR4h0117_WYG_200-1a>¶
欽定四庫全書¶
　石倉歴代詩選巻二百¶
　　　　　　　　　　　　明　曹學佺　編¶
　宋詩七十七¶
　　沈與求¶
　　　次韻劉殿院贈錢圃翁¶
平生丘壑心餘事不掛目藜杖南山來要使富幽矚異¶
哉小玲瓏蟠峙蒼弁腹脩藤結懸崖飛溜響空曲伏石¶
<pb:KR4h0117_WYG_200-1b>¶
狀卧虎騰拏雜奔鹿砑然牙吞吐側路劣容足拂拭古¶
蘚紋字刻翳新緑標榜玲瓏名竒怪殆天屬捫蘿上絶¶
頂坦坦類平陸俯首瞰來蹤穹然在幽谷傳聞昔逋客¶
誅茆此營屋清魂不可招千載想遺躅我思造物巧妙¶
供幽人禄揮斤役山祇斵此一拳玉雲窗與霧閣一一¶
相亘屬豈無部曲衆猿鶴即更僕豈無節旄貴松檜自¶
張纛此事乆棄置蛛絲網巖麓翩翩佳公子心韻古不¶
俗駕言脱華簪兹焉卜幽築終日面巑岏世故豈容觸¶
<pb:KR4h0117_WYG_200-2a>¶
指㸃空洞姿喜氣政堪掬挾䇿校昔遊徤歩念須續亦¶
有招隠詩薄暮不可讀¶
　　　臘月二十六夜大雪投曉霽色恍然鳥語啁啾¶
　　　　更有春意感而賦之¶
黄昏雪打窗夜雨破幽夢晨光逗簷花霽色恍池凍老¶
木驚向榮好鳥發微哢草根露纎芒蟲聲試羣哄空畦¶
土匀酥側澗泉流湩臘盡殺氣衰春歸生理共人情自¶
多端天意皆曲中懸知造物公未厭萌區衆艱難重時¶
<pb:KR4h0117_WYG_200-2b>¶
節俯仰疲迎送心閒數造化骨寒遭鬼弄那驚梅栁新¶
但飽藜藿供行須過田家泥飲空社甕¶
　　　讀成士㲄詩巻和其書事一章¶
長年賦子虚狗監絶同里桮水聊自酬博此一笑喜副¶
墨粲我前頓使百廢起朱絃𣺌遺音慎勿娱俗耳論交¶
儻自今相從期暮齒¶
　　　夜坐感事¶
沈沈夜氣歸虚堂閉深寂孤燈灺餘花寒霤韻殘滴醖¶
<pb:KR4h0117_WYG_200-3a>¶
釀萬斛愁感慨一人敵何當棄短檠隂山叱鳴鏑¶
　　　夜書山驛¶
天寒夜向䦨月出山更靜風露揺青空萬象光耿耿啼¶
螿泣幽草賓鴻度前嶺歸來坐孤窗松竹舞清影¶
　　　鄭維心用張仲宗韻見贈復次其韻奉酬¶
胸中飽世故了了分白黒十年客異縣中夜夢鄉國買¶
鄰枕寒溪此計吾猶及不如早移文徑效山庭勒¶
　　　夾竹桃花¶
<pb:KR4h0117_WYG_200-3b>¶
揺揺兒女花挺挺君子操一見適相逢綢繆結深好妾¶
容似桃蕚郎心如竹枝桃花有時謝竹枝無時衰春園¶
灼灼自顔色願言嵗晩長相随¶
　　　蠶¶
吳桑成緑隂吳蠶盈翠箔闔門障風雨荒祠動村落千¶
絲為衣被一繭自纒縛殺身以成仁此計殊不惡¶
　　　夏日書事¶
洗竹明新牗䟽泉理廢池破礱炊玉粒釣影鱠銀絲假¶
<pb:KR4h0117_WYG_200-4a>¶
寐抛書帙蠲煩泥酒巵空餘八角扇懶惰不能持¶
　　　到吳¶
三載故鄉别歸帆恰到吳食寒新火換天濶斷雲孤酒¶
市仍依岸漁村逺帶湖碧山千萬疊翻憶夢﨑嶇¶
　　　旦日趨府¶
紫簫吹夢斷起視斗䦨干瘦馬踏殘月單衣中薄寒錦¶
囊那復佩革帶頓成寛浪逐官曹底趨摳敢自安¶
　　　次韻律兄持節燕山且調兩河兵賦喜而作詩¶
<pb:KR4h0117_WYG_200-4b>¶
伯也吾宗秀心期萬里侯燕民方築郡漢使果鳴騶更¶
借牙籌計聊寛玉座憂平生揮翰手此意莫淹留¶
　　　其二¶
中年情緒惡逺别信音踈聞道隂山路貪迎使者車騎¶
羊厭鳴鏑佩犢欲扶鋤願上螭頭奏煩苛一切除¶
　　　倦夜¶
獨坐苦無頼開軒懐抱空徘徊簾上月淅瀝竹間風清¶
影迷篝火哀音咽砌蟲怪來寒徹骨霜氣已㝠濛¶
<pb:KR4h0117_WYG_200-5a>¶
　　　送别¶
老覺交情重貧知世路髙相看心已折此别夢應勞未¶
用脂長轂須聽詠大刀平生故人意能費幾綈袍¶
　　　秉元以按田至村落有詩次其韻¶
竹戸連村閉官河此榜舟蒿萊半殘壟風露溢清愁試¶
為歌田畯那知餞蓐收老盆如見領應作小遲留¶
　　　舟行即事¶
逗帆風借力入坐水浮光村落知多少郵亭自短長跳¶
<pb:KR4h0117_WYG_200-5b>¶
魚吹暗浪浴鷺耿殘陽又是吾廬逺相看思𣺌茫¶
　　　舟過北塘¶
嫋嫋輕颸動娟娟佳月生岸回雙樹暗村逺一燈明過¶
雁參差影跳魚撥剌聲停橈且勿去吾意不勝清¶
　　　舟次吳松江¶
棹發鱸鄉晩頻經桂子秋嬾投青玉案政敝黒貂裘水¶
落喧漁市雲㣲辨橘洲五湖煙浪靜誰復泛扁舟¶
　　　秋懐¶
<pb:KR4h0117_WYG_200-6a>¶
庭柯脱翳葉歸翼斷經過水檻清漁罟風櫺響藥羅傲¶
霜荷柄少團露橘叢多秋色遂如此愁城今幾何¶
　　　别羣從¶
十年勞逺夢今日又征鞍雨入花梢困風生麥浪寒飄¶
零逢酒怯老大别家難去矣功名事終須抱鏡看¶
　　　得家書¶
國歩猶艱棘不堪頻問家霜毛失翠葆蒿目亂𤣥花孤¶
客知時節殊方度嵗華干戈就休息歸理邵平𤓰¶
<pb:KR4h0117_WYG_200-6b>¶
　　　於潛道中¶
首路潛溪驛雞聲欲暗天籃輿衝宿霧棧閣寄層巔髙¶
下林端屋横斜石鏬田野泉随處有草木盡蒼然¶
　　　新城道中¶
馬蹄随意到回首隔南岡日落鳥猶語春歸花自香殘¶
紅媚幽谷新緑漲回塘假榻知何地昬鐘出上方¶
　　　次韻避冦¶
窮途厭遷次嵗晩惜分携茆舍荒村北柴門曲港西雞¶
<pb:KR4h0117_WYG_200-7a>¶
豚蹔同社桃李舊成谿那得干戈定浮家著兩溪¶
　　　其二¶
宦遊成屢卻戎壘悵頻遭聞詔趨吴㑹經途事董逃心¶
期紓國難力欲挽人豪漂泊多危涕真成失木猱¶
　　　維心過邵子非溪亭夜話有傷時感舊之作索¶
　　　　余次韻¶
官儀全復漢盟會競尊周郊野多戎壘衣冠半客遊地¶
偏朋舊鮮人老嵗時遒莫厭經過數相看又麥秋¶
<pb:KR4h0117_WYG_200-7b>¶
　　　其二¶
朝廷䇿數馬冦盗谷量牛世亂思竒畫身閒喜勝流鵷¶
鸞霄漢侣鳬雁稻粱謀得趣皆為達誰為不繫舟¶
　　　劉希顔持節按縣招維心舟中小酌次維心韻¶
大艑浮溪曲華旌暎道周勞農纔徹警問俗偶成遊王¶
事今云棘官稱古號遒正須哀疾苦輙莫詫防秋¶
　　　其二¶
故國真如寄餘生宛若浮巢鳩不䕶鵲池鳯肯容鶖老¶
<pb:KR4h0117_WYG_200-8a>¶
木低春水孤花帶晩洲杯行應酹我知復念幽憂¶
　　　曉過鄰村¶
推枕夢初斷籃輿踏露行嵗登人意樂風急雁行驚曲¶
澗哀湍瀉危橋獨木横清霜莫欺客雲日自晶明¶
　　　即事¶
竹樹參差合溪流半隠扉雨昬鳩婦閙風急雁奴歸䇿¶
杖循沙歩褰裳到石磯遊魚吾共樂身世自依違¶
　　　觀網魚¶
<pb:KR4h0117_WYG_200-8b>¶
暗雨垂垂梅欲黄春山吐源春漲狂雪鱗頳尾泝流上¶
吹濤噴浪能奔忙魚師布網名白大萬目井井連重綱¶
聨艘絶流勢甚武遮羅初若無留蔵大魚已得小魚棄¶
要使遺育充陂塘鰥鮞安用誤回避蝦蟹亦復虚跳梁¶
寧知不比綸索手欲以巧餌空滄浪¶
　　　何子楚為范明倫賦九疑石石吾不及見也讀¶
　　　　詩可以知其巑岏秀峙之狀吾累卞峰石為¶
　　　　小寒林興寄不淺用其韻并及之¶
<pb:KR4h0117_WYG_200-9a>¶
峩弁千峰倚天碧上有脩筠材可篴月明三弄面巉巗¶
驚起哀猿啼峭壁兒童斵石攢青瑶寒林蕭蕭吹堕樵¶
坐令結習落幽夢芒鞵竹杖歸路遥覺來隻影徒相守¶
哦子清詩筆如口眼中何必小玲瓏仿像九疑當戸牗¶
神丹已失大江漘誰與安期追後塵分天隔日不可到¶
使我目斷蒼梧雲¶
　　　劉行簡見借詩稿以長句歸之¶
文章偏忌聲名早富貴政須門第好了知二物不相關¶
<pb:KR4h0117_WYG_200-9b>¶
風月膏粱兼者少劉郎天韻真不凡飛騰宜在蓬萊島¶
年來窮愁已到骨只有珠璣落殘稿紛紛餘子何能追¶
定向詩壇分六纛造物小兒亦薄相浪付繁華給揮掃¶
却令徑坐詩人窮只與清泠消熱惱向來狗監非同邑¶
渇盡文園尚傭保九原千古忽可作如君自是不枯槁¶
茆齋夜誦誰得聞咄咄空能訴穹昊請君更作昇天行¶
勿使貧胡彊知寳¶
　　　次韻何子楚食櫻桃¶
<pb:KR4h0117_WYG_200-10a>¶
輕衫駿馬飛彈丸上林花開紛繡園御厨賜笋未解籜¶
山櫻亦復登金盤宗廟薦新勤玉路凡果紛紛不論數¶
風清日美雨絲收朱實烘春燃緑樹筠籠採擷價萬錢¶
北人羊酪雅所便自從燕罷曲江曲五湖十載身回旋¶
已作孤篷任流轉萬顆徒勞野人獻故無清夢大明宫¶
醉倚酡顔浮玉盌¶
　　　次韻黄子虚同飲葛次顔家釀玉友¶
先生早年忘掃白懶飯青精借顔色獨餘驩伯為友朋¶
<pb:KR4h0117_WYG_200-10b>¶
熟不暇篘巾自瀝何須引泉連百井飲若長虹太豪猛¶
細斟玉筯滑無聲酌我應憐官獨冷竒篇更寫陟釐黄¶
逼人心地生清凉了知二事盡家法眼饞徑索銀瓶嘗¶
我老華池少滋液年來愛酒如偷蜜陶然一醉樂未央¶
此外要知俱長物相期徑造君勿違坐得名勝從忘歸¶
公侯似聞勌設醴穆生政恐同分携¶
　　　寧國道中¶
山石犖确行路難山風蕭蕭吹早寒十歩九歇僕馬瘁¶
<pb:KR4h0117_WYG_200-11a>¶
兎蹊鳥道窮躋攀崖谷空籠瀑泉走碎玉零亂飛前灘¶
石堤捍水幾百級落處疑有蛟龍盤兩山之間開&KR0373;畝¶
石鏬著鋤那得寛前村後村煙火冷土墻茆蓋常掩闗¶
我行不知記近逺宦遊嵗晩良自歎豈如家家一飽外¶
雞豚社酒相追歡那知亦有簡書畏里胥剥啄驚胸顔¶
　　　溪上見梅¶
晴溪漲渌如隂苔晴日挿影相低回畫船疊鼓順流下¶
波光浩蕩征帆開灘縈岸繚柁牙轉水石相激如奔雷¶
<pb:KR4h0117_WYG_200-11b>¶
須㬰巳復過絶壁歸路漸近嚴陵臺山重溪複境彌逈¶
暗香忽自空中來日斜正見叢棘外炯炯踈片飄寒梅¶
槎牙一種獨愁絶含情不語明巖隈凌波疑是水仙出¶
縞衣素質行徘徊下窺深淺一笑粲坐使凡卉俱塵埃¶
山谷之儒已臞甚龜腸鶴骨世所咍相逢頓覺百憂釋¶
不嫁春風誰與媒舟行易逺空回首角聲吹夢心悠哉¶
　　　次韻葛魯鄉送示近作¶
八騶畫屏如縈策微歩招尋老賔客離離草色亂溝塍¶
<pb:KR4h0117_WYG_200-12a>¶
脚底春風随蠟屐蟄龍昨夜起洄潭忽雷閃電飛千巖¶
朝來遺珠落懐袖復見國風歌二南公洗膏肓砭傳癖¶
詞伯儒宗早揚歴詩成聊復貯錦囊副在久應蔵石室¶
只今漂泊客煙村髙吟七字哀王孫有如此言公不食¶
東山那得留安石¶
　　　其二¶
君侯胸次多籌筞嵗晩飜為江海客小隠方營一把茆¶
幽尋定費幾兩屐公心落月印寒潭出濟巨川歸築巖¶
<pb:KR4h0117_WYG_200-12b>¶
追還正始遊戯事聊為風騷作指南我有幽憂如酒癖¶
起誦君詩春寂歴天公卜取氣凌雲神物䕶持光滿室¶
老矣懐歸葑上村倚公佳句譜桐孫須公拯危紓旰食¶
快寫車攻刋藥石¶
　　　攝尉歸安呈江嘉¶
無地誅鋤一束茆清吟端作反離騷奔波且復同香尉¶
蕭散還須似馬曹名下吹嘘初定價暗中摹索便矜豪¶
文章論世寧論晩肯慕羣飛輙仰髙¶
<pb:KR4h0117_WYG_200-13a>¶
　　　舟過荻塘¶
野航春入荻芽塘逺意相傳接𣺌茫落日一竿桃葉浪¶
薫風十里藕花香河回遽失青山曲菱老難容碧草芳¶
村北村南歌自答懸知嵗事到金穰¶
　　　過徐氏郊居¶
林梢𦕈𦕈堕斜暉剥啄還來扣隠扉門巷劣容居士屩¶
塵埃不到野人衣恰當夜甑黄粱熟盛供春山紫蕨肥¶
侍坐無人只山月兩翁相對自忘機¶
<pb:KR4h0117_WYG_200-13b>¶
　　　清明¶
杏火燒空潑眼明遊人蕩槳渌蕪城山歌慣習吴歈調¶
水戲終含楚些聲草滿池塘春漲淺燕歸簾幕午風輕¶
踏青舊約誰能問已喜年來粥有餳¶
　　　報中有盛年休官者感而賦詩¶
中都如海士如鱗乗雁雙鳬亦見馴林下已無長往客¶
江頭誰伴獨醒人因循儻使能成事彊健何須便乞身¶
但喜髙風激頹俗要令鐘漏一畨新¶
<pb:KR4h0117_WYG_200-14a>¶
　　　次韻宏父喜雨¶
黄壠初看巻麥禾老農還復厭晴多四郊戽尾開新瀆¶
一雨苗根長舊科已發政聲歸召杜更驚詩律鬬隂何¶
王孫欲識田家樂水亂溝塍渉可過¶
　　　石壁寺¶
山縈細路走脩蛇峭壁連雲只蘚花木末忽看幡影亂¶
馬頭初見殿隂斜廻廊迤迤穿危嶠側澗娟娟露淺沙¶
秀色可餐吾事辦粥魚茶板莫相夸¶
<pb:KR4h0117_WYG_200-14b>¶
　　　秋日閒居¶
茆屋秋風斗破除蕭騷渾似浣溪居青山侍坐從吾好¶
黄㡌籠頭與俗踈頼有園官能送菜可無溪友解留魚¶
從今輙莫慚枵腹一飽須煩挿架書¶
　　　喜次律兄見過¶
大艑軻&KR0008;許暫留一樽相屬話牢愁封胡羯末名終在¶
許史金張迹浪投遵陸漸看鴻雁集在原當紀鶺鴒求¶
他年會有相從樂泛宅浮家萬事休¶
<pb:KR4h0117_WYG_200-15a>¶
　　　用子虚韻和呈駿發次顔¶
十里笙簫沸市樓巳占風物兩優游人從月窟開青嶂¶
燈挾星河映碧流曲席深杯成徑醉長廊古寺溢清愁¶
暗中我亦知公在彊對蘭膏為舉眸¶
　　　即事¶
造物勞人亦懵哉又驅疲馬上崔嵬徑從野店初嘗筍¶
行盡江村始見梅千里短書先夢寐半生多難足風埃¶
桔橰俯仰成何事巳念漁簑歸去來¶
<pb:KR4h0117_WYG_200-15b>¶
　　　邵子非謂余有天台之行見貽以詩因次其韻¶
巉巉老氣鬱青霞過我依然醉㡌斜為説驚魂招楚些¶
忍聞悲曲動胡笳扁舟犯雪來何許健筆凌雲語益嘉¶
莫笑海山風引去要尋源上問桃花¶
　　　小雨¶
小雨亷纎未肯晴勒回花信待清明冷官何預芳菲事¶
空聽春禽作意鳴¶
　　　雲隠軒¶
<pb:KR4h0117_WYG_200-16a>¶
仙去遺蹤亦謾留羽旗那復肯來遊欲知洞府煙霞䆳¶
漠漠蒼崖面橘洲¶
　　　新春書事¶
早嵗驚逢上苑春蹇驢朝踏落花塵只今懶問芳菲事¶
栁眼相看也笑人¶
　　　有懐中山¶
可奈風埃老客遊故山歸思日悠悠軒裳結裹非吾事¶
野性從來在一丘¶
<pb:KR4h0117_WYG_200-16b>¶
　　　其二¶
冠巻塵埃亦謾彈勒移終復愧家山他年猿鶴應相笑¶
勌羽卑飛久未還¶
　　　申應時以圖尋山圖所載湖之西溪也為作絶¶
　　　　句¶
王維買宅先成畫申子尋山亦載圖他日真能營小築¶
此山佳處着儂無¶
　　　夜坐¶
<pb:KR4h0117_WYG_200-17a>¶
娟娟微月小窗東竹裏寒聲嘯夕風孤客坐來驚嵗晩¶
推愁不去酒杯空¶
　　　其二¶
虚堂夜寂自神清更僕無端倦觸屏多謝短檠随我老¶
更温檀火校黄庭¶
　　　月波樓¶
突兀晴樓壓郡城樓前波面縠紋生何人合作佳從事¶
來伴胡牀看月明¶
<pb:KR4h0117_WYG_200-17b>¶
　　　㑹景亭¶
栁株髙下隔桃溪萬頃煙波似漾陂畫手無人貌平逺¶
小亭風冷立移時¶
　　　次曽宏父韻¶
小雨經旬戸不開隔牆青子滿江梅幽禽葉底如相識¶
睥睨空庭欲下來¶
　　　其二¶
未用欣然念可人世間那有白頭新出門更復推葱麥¶
<pb:KR4h0117_WYG_200-18a>¶
笑殺扶風井大春¶
　　　曽宏父將往霅川見内相葉公以詩為别次其¶
　　　　韻以自見¶
腸斷故園春到時澆花日日遶芳蹊而今夢逐東風去¶
小榼深杯手自携¶
　　　其二¶
兩溪以南無數山興來徑造無時䦨空餘日蠟幾兩屐¶
日暮雲深天小寒¶
<pb:KR4h0117_WYG_200-18b>¶
　　　其三¶
隔溪花栁自無頼煙淡風微惱殺人走向西家覓酒伴¶
芒鞵竹杖去尋春¶
　　　其四¶
牆根啁啾百鳥閙最愛雨鳩來喚晴日永春閒深院落¶
渠能便當管絃聲¶
　　　其五¶
楊舲送子下苕霅繫纜(闕/)　多栁株十載風埃老行客¶
<pb:KR4h0117_WYG_200-19a>¶
不知鷗鳥記人無¶
　　　吳江阻雨過豁然閣次周亷彦韻¶
花鴨呼羣自拍浮何人簑笠在孤舟半生已負江湖約¶
不為輕行肯暫留¶
　　　其二¶
濛濛小雨麥秋天江上人家欲暮煙行客未能忘勝處¶
繫船相伴白鷗眠¶
　　　次韻錢徳初九日旅懐¶
<pb:KR4h0117_WYG_200-19b>¶
西風江面荻花秋鱠玉頻年念昔遊客㡌只今無地落¶
黄花滿眼謾供愁¶
　　　其二¶
登髙虚欲夸能賦樂事何曽副賞心斜日孤雲兩愁絶¶
一觴聊為盍朋簪¶
　　　其三¶
濁醪自稱和山藥小令新能坼水花况有阿戎供細雨¶
豈知秋思滿天涯¶
<pb:KR4h0117_WYG_200-20a>¶
　　　過嘉禾野塘¶
木末孤煙起夕炊茅簷直下釣魚磯蒼茫逺水連天碧¶
一葉短篷何處歸¶
　　　次韻院中¶
芳樽相屬語黄昬宻雪飄零正滿門記得江橋囘馬處¶
冷香應斷玉梅魂¶
　　　其二¶
要知春色到池塘深院無人午夢長巳覺此身便靜樂¶
<pb:KR4h0117_WYG_200-20b>¶
自温檀火炷爐香¶
　　　石壁寺山房即事¶
雲根斸翠接山椒小築初營一束茆未放野泉縈曲磵¶
旋移寒緑引春梢¶
　　　其二¶
望斷南崗逺水通客檣來往酒旗風畫橋依約垂楊外¶
映帶殘霞一抹紅¶
　　　過卞山次韻朱仰止澗亭¶
<pb:KR4h0117_WYG_200-21a>¶
曲澗潺潺隠石堤玉蚪雙引戲晴漪相思後夜添清絶¶
木落山空月半䂓¶
　　　其二¶
環珮琮琤落斷崖水清石瘦没平沙幽人散䇿經過地¶
草閣柴扉趂水斜¶
　　　即事¶
卯酒賸澆胷礧磈晨梳聊理髪鬅鬙方牀自岸烏巾坐¶
欲校黄庭懶未能¶
<pb:KR4h0117_WYG_200-21b>¶
　　　過竹西¶
百折清灣抱野田竹西風物故依然歸牛更背斜陽去¶
牧笛一聲吹暮天¶
　　　𤓰歩¶
呼聲漸逐潮頭逺帆影低随日脚斜已喜扁舟近𤓰歩¶
江鷗無數立寒沙¶
　　　觀瓊花¶
千里隋河走濁流檣烏東下指迷樓春風簾幕今何在¶
<pb:KR4h0117_WYG_200-22a>¶
只有瓊花伴客愁¶
　　　即事和卓彦翼¶
曚曈曉日上簾旌簾外幽禽作意鳴呼斷故鄉千里夢¶
起來搔首問歸程¶
　　　次桐廬¶
泱泱溪流不滿灘獨憐舟子上風灣日斜指㸃西村渡¶
竹戸茆牆趂碧山¶
　　　其二¶
<pb:KR4h0117_WYG_200-22b>¶
吏鞅縈人未許閒當遊聊復到春山倡條冶葉無風味¶
頼有寒梅醒病顔¶
　　　千秋嶺¶
山河四塞限中原籬落而今不復存豺虎晝行何日息¶
但餘征戍滿荒村¶
　　　月下獨歩¶
娟娟微月小庭西月下幽人影自随頼有寒梅伴愁絶¶
一枝清豔耿疎籬¶
<pb:KR4h0117_WYG_200-23a>¶
　　　溪亭夜坐¶
波面揺風暑氣微秃巾來坐釣漁磯相看月堕行人盡¶
只有流螢上下飛¶
　¶
　¶
　¶
　¶
　¶
<pb:KR4h0117_WYG_200-23b>¶
　¶
　¶
　¶
　¶
　¶
　¶
　¶
　石倉歴代詩選巻二百¶
