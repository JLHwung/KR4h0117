# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.189220
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百四十九
<pb:KR4h0117_WYG_249-1a>¶
欽定四庫全書¶
　石倉歴代詩選巻二百四十九¶
　　　　　　　　　　　　明　曹學佺　編¶
　元詩十九¶
　　丁復¶
　　　有鳥¶
有鳥有鳥鳴聲嘐嘐自東有居則西于巢有翩者翼載¶
戢載翹害往害否中心揺揺有鳥有鳥鳴聲孔悲生此¶
<pb:KR4h0117_WYG_249-1b>¶
東隅息彼西枝有翩者翼逝將奮飛我行遲遲莫知所¶
依維東有山領路其岐維西有江湍流其支伊此之懐¶
復彼之思莫知所之我心孔哀昔我來思狐裘披披今¶
我何為絺綌有淒譬彼行驥有縶其馳言提其玦載泣¶
歔欷相彼鳴琴匪絃伊絲哀于塗人宜莫我知聖或弗¶
濟伊命也而命也如茲我行其隨¶
　　　送劉士幹知事赴湖廣省掾¶
衆羽之差差彼翰而鴟衆趾之離離我獨于䕫夫乘而¶
<pb:KR4h0117_WYG_249-2a>¶
往我徒于追波濤洶洶則匪于江彼陸康莊則舎而杭¶
我聞聵聵我視于盲爾牽于驅愛馽其駒爾行徐徐於¶
余焉居我有㫖酒聊樂與娯¶
　　　送章子端調淛東奏差¶
維山其砠維水沮洳孰來予蘇使君之車岨則有阪使¶
車無反沮洳有衍伊澤斯遠維澤伊何孔碩洋洋我攸¶
樂康使車彭彭維驂在隅弗疾其驅彼華紆徐維章子¶
之裾維山斯岵維水有滸章裾楚楚實獲我所楚楚者¶
<pb:KR4h0117_WYG_249-2b>¶
衣肅肅者儀亦永其依我逸以敖娭¶
　　　甘雨昨日足¶
甘雨昨日足今日豈不游文漪散清沼緑樹未驚秋歩¶
出西郭門浩浩江漢流危檣隘川浦乃有遠人舟江租¶
赴海漕驚沙無定漚號呼走羣吏肉食懐鄙謀及時不¶
歸耕卒歲何用周悄悄緑髪子還家多白頭為農極凋¶
瘁猶用苦誅求¶
　　　送趙有章教諭滿還郎歩¶
<pb:KR4h0117_WYG_249-3a>¶
昔在秋浦還我行淩浩渺尋君郎川宅相逄武林道君¶
顔日方滋我髪初未皓及茲陵陽見顏髪非昔好故心¶
無淺交論詩有深造兩意正云云遠别何草草長恐重¶
見日復此同衰老相知在久要良用豁懐抱¶
懐抱何以豁志士懐其衷文興諒斯際道在詎無庸雍¶
雍麟虞化秩秩鄒魯風菁莪歌樂育芹采有遺功持茲¶
從所濟誰謂行未通我生胡不遇亦云適其逄顏稷千¶
載人趣異心乃同朂哉戒脩途庻言玉爾躬¶
<pb:KR4h0117_WYG_249-3b>¶
　　　竹山¶
離離鳳食榦緜互亘脩巒君子懐靜儀虛貞媚蒼寒靈¶
厓發潜頴崇苞閟幽盤筮鄰從蔣詡永結求羊歡¶
　　　同縣尹張志道徵士黄觀復隂秀才燕集六縣¶
　　　　校官葉仲庸池上分韻¶
江水秋未清林暉午能碧相忘散亂坐幸老談笑劇以¶
君久寒氊且爾暫暖席同心勿辭飲况有陶彭澤¶
　　　右得碧字¶
<pb:KR4h0117_WYG_249-4a>¶
王日不注官從天得長暇年衰豈能髙老坐不許下新¶
秋席為展欲夕尊未罷誰揮魯陽戈請駐羲和駕¶
　　　右得下字¶
　　　次韻鄭復初録事秋夜三首¶
漫漫秋夜長時蟲號四壁出門天宇髙仰見河漢白在¶
世亦有道胡乃自偪側寸心寜中居萬物終我役雞鳴¶
夢茫茫不知誰舜跖¶
凉凉秋夜深時露沾重衣志士不在飽詎復懐饉饑啼¶
<pb:KR4h0117_WYG_249-4b>¶
蛄怨衰藂煥景淒已㣲屈父從遺則宋玉有餘悲馴致¶
諒以道爾亦安爾為¶
寥寥秋夜髙時物得其心榮華無終玩衰悴逓相尋㣲¶
月流西極東溟足幽隂客為哀商奏弦促憂思深揮置¶
各就寐已亡人與琴¶
　　　贈危觀¶
凍雨洗餘雪値别龍河上借酒支公房持觴竟蔬餉龍¶
河水南注西逐秦淮流海潮却南上送客有行舟向來¶
<pb:KR4h0117_WYG_249-5a>¶
撫州門永懐臨川彥大兄金陵遊市西忽相見聞名未¶
識靣各復十五年為驩兩何如緑髪慚華顚前年水門¶
餞金臺煩寄詩遥希九成奏長憶五彩儀周旋子長志¶
浩蕩太史筆召對㑹有時歸來定何日令弟惠連行客¶
食曹公魚既領臺官薦還持府掾書庭樹長年青池草¶
亦春碧自可緩覊悰胡然動離色在古有貧仕居卑且¶
娯親不聞刀筆起竟是廟堂人狥道獨所期趨時無一¶
好老夫終荷鋤春蔬灌園早¶
<pb:KR4h0117_WYG_249-5b>¶
　　　怏翁上人還呉中¶
秋江夕雨霽㣲凉生綌衣雲滅青宇空北鴻衆已飛鴻¶
飛向南去而我獨不歸我歸復何所長蛟臥寒浦將擾¶
東海龍且騎南山虎南山虎白額具區濤可驀題詩悼¶
夫差具禮謁泰伯麋鹿猶故臺草青霜未白亦知舊鄉¶
好奈何懐遠道佛國煙霞深錢唐早晚到靈鷲天竺來¶
虛閣乘飛嶠白猿宅幽深秪許胡僧呌憑君唁許由榰¶
筞北峰頭月中下桂子脚底天香浮忽望淩霄道餘杭¶
<pb:KR4h0117_WYG_249-6a>¶
第幾嶠¶
　　　題鏡開亭¶
方池開淨鏡湛水涵虛象空光納朝陽承塵澹清漾時¶
以感物故至静含動狀還將觀物心宴坐池亭上¶
　　　送周士德還北¶
東風吹花繞白門南人送客開緑尊緑尊空盡客當發¶
白門惜别花無言周郎挾書南州讀濯髪春江水如緑¶
功名早年一唾手鄉里老人皆刮目巍巍廊廟急需材¶
<pb:KR4h0117_WYG_249-6b>¶
明日辟書天上來鳳凰翩翩下千仞羽翼五彩江南臺¶
南竹有實梧有樹歸飛即向岡頭去霜風一肅天地春¶
鬰作雲雷散霖雨老夫借屋鄰僧房門前蓬蒿十丈長¶
目力苦短耳力强喜聞斯世登虞唐¶
　　　題畫馬為方遠上人賦¶
上人超世資脫然了無為猶有愛馬癖或比道林支天¶
馬由來出天池西大宛國乃有之房星寫神孕龍漦䧱¶
志倜儻精權竒飛行激駛電莫追空塵留煙不得窺月¶
<pb:KR4h0117_WYG_249-7a>¶
氏之子那敢騎漢武遠慕穆天子欲隮崑崙遊具茨遣¶
使先開玉關道鳳頸虎翼初就羈王良造父死已久當¶
時不知馭者誰唐人為馬置馬監奚官果是何物兒況¶
復教之作馬舞跪拜起伏取笑娭伏仗能鳴輙引去俛¶
首低摧青絡絲欲從駑駘服轅下局促動遭箠策施非¶
徒喪志失天性病骨痩柴如宛錐所以韓榦為畫肉不¶
忍神駿成凋羸大漠茫茫天作屋飢齕飽臥驕且馳蒲¶
梢肅颯輕風度苜蓿參差新雨滋胡為束縳對厮飬長¶
<pb:KR4h0117_WYG_249-7b>¶
嘶無聲情内悲¶
　　　送孟久夫遷内臺掾¶
陽烏本是日中物下來古柏棲冰霜南枝不如北枝好¶
北枝近日揚清光揚清光散朝彩鳴鳳髙岡久相待天¶
涯亦有鴻鵠羣莫使㝠飛向雲海¶
　　　寶鴨曲¶
銅池織風翠波躍睡足煖煙饑不唼重簾未厭雲水姿¶
華屋清深寄閒絶生硃剥花紅錦翅枯烟半濕薔薇水¶
<pb:KR4h0117_WYG_249-8a>¶
寶燈夜縣琉璃光恍若淡在滄浪裏方筵慢舞得嬌嬈¶
指㾗膩染羅紋細就中恐有絶纓人誤識韓郎衣上氣¶
古聞舄化之言豈虛語願學飛仙作雙去¶
　　　題鎦堯輔觀瀑圖¶
鐂侯校書天禄罷向人輙作山水畵長巒老樹翠葢欹¶
轉瀑崩巖練花瀉𤣥冠白袍問子誰濠梁漆園忘世者¶
京都塵起碧於雲炎洲瘴來疾如射揮毫定憶龍河上¶
挾颿久睨匡廬下¶
<pb:KR4h0117_WYG_249-8b>¶
　　　王將軍歌送瑞卿之荔浦廵簡¶
青天白日散五雲酒酣起别王將軍嶺右湘原五千里¶
君恩如天無逺邇百丈牽船上湘水蒼梧九疑雲旖旖¶
荔浦更在雲南頭砦中小官君莫愁生猺亦是天所產¶
賦予五性為人儔渠豈不知官好惡怒則猖狂喜還樂¶
近日大官虎噉之骨肉可羮髓可酪我官我强民爾弱¶
是乃不堪兇性作前年道州殺人去太守萬户走無路¶
賊去官歸歡聚醑彼亦那知有其故將軍舊是廣東使¶
<pb:KR4h0117_WYG_249-9a>¶
屬州被患往相視此迹彼情知久矣今官况是猺之方¶
山巖廹小官無房未足展仁化但用謹備防出入買賣¶
無相妨往來見之等尋常殷勤趨庭使下拜喻以天子¶
仁聖臣忠良¶
　　　送李光大之海北憲司書吏¶
我聞徽之黄山秀之聚三十六峰比如故支而散去不¶
可數周環紆餘蛟鳳舞瘠之為石天所斧眞宰重惜保¶
其故仙者不得開洞府李君乃生貌清古殷彛周鼎冰¶
<pb:KR4h0117_WYG_249-9b>¶
雪貯而有錦繡之肺腑丈夫用世當不負他年抱策上¶
京去蓬萊宮深隔煙霧弱水三萬不可度祭酒先生纔¶
見取忼慨登樓念鄉土奉檄南歸大江滸古木隂隂覆¶
韋布御史殷勤再三顧叩之使言見平素小却黄堂掌¶
書簿溷溷泥途塞中路白璧自持終不汚前年妖蟇月¶
更吐天下秋風吹桂樹炳豹文章墮羣瞽八月錢塘潮¶
亦怒竟無慍色向人前但道命耶多謬誤行臺二十四¶
松㕔衆更竒之交愛䕶百鳥啾啾徒下處一鶚空中肆¶
<pb:KR4h0117_WYG_249-10a>¶
髙舉憲司十道虞有罟紀綱庻政祛殘蠧三在炎荒鼎¶
而柱五羊八桂窮險阻棊分南北海為部民黎雜居性¶
豺虎俗嗜相殘躶負弩濱水而採名蜑戸一從孟嘗去¶
合浦珠不更還逺無賈臺官擇人如善估以君政似王¶
夷甫長于置家坐空窶遣佐繡衣蘇病苦君今此行人¶
共許還珠奚翅瞻三語夷齊有心當弗沮君其朂諸報¶
明主道命之行澤施溥萬鍾之賜安厥予¶
　　　送黄學録歸番陽¶
<pb:KR4h0117_WYG_249-10b>¶
有番之山嵳峩而嶔㟢連峰結絡如旛旗或為菡蓞芙¶
蓉枝或似長人善須睂髙冠大服佩委蛇或以蒼虯奮¶
角鬐下赴巨浸長雲披九江彭蠡繞其側波濤盪擊而¶
綿彌蒼蒼斷嶼如落星㸃綴碧落影倒垂行人裹糧備¶
㸑炊片時竟月不可期山中美茹多紫芝山中之人歌¶
自怡¶
　　　題句容趙氏松磵堂¶
愛客趙公子春登松磵堂展席翳長䕃臨流進餘觴陽¶
<pb:KR4h0117_WYG_249-11a>¶
漪動五色天聲散幽篁無謂山笛詠此樂殊未央¶
　　　題秋江晚渡圖¶
白雲在青山紅葉爛無數亦有東青枝長松共如故茅¶
堂當樹間江光澹凝素扁舟不可呼誰令汝來暮¶
　　　讌郭氏池亭以杜詩荷淨納凉時分韻¶
空光皜虛明水色綠以浄短柳煙未深弱荷風不定華¶
觴勸行數綺席肴爼盛故人禮意殊衰暮懐感并臨虛¶
結清構曠景争獻納幽禽故時來上下相命答月照金¶
<pb:KR4h0117_WYG_249-11b>¶
屈巵顧影光陸離留賓已投轄不醉將何為¶
　　　題稚川山水¶
江光如空山在天好風佳日散晴煙綠隂成盖崖樹連¶
野橋楊柳亦娟娟擔簦之子何促速况有荷杖當我前¶
茅堂獨坐豈待客或者傲兀忘流年又疑浣花溪上叟¶
索句未得掩兩肘對樹不語胡為然將非得詩不得酒¶
耐可有酒無詩篇荷鍤歸向南山田陶公種秫五十畆¶
往往為酒愁無錢¶
<pb:KR4h0117_WYG_249-12a>¶
　　　題昭君圖¶
曲逆老失計婁敬因自侯深宫如花人逺嫁龍沙頭龍¶
沙萬里逺逺嫁不復返長思漢宫中淚㾗日在眼淚眼¶
不可止嬌姿看轉美琵琶寄深怨繁聲紛在指¶
　　　送秦元之赴太禧同僉¶
君家好兄弟聖主自知之周爵推秦仲虞官舉伯夷萬¶
方天浩蕩五彩鳳威㽔宣室虛前席蒼生屬論思¶
　　　金陵送人還武昌¶
<pb:KR4h0117_WYG_249-12b>¶
相送白鷺洲因思黄鶴樓遥觀鄂王蹟重起禰生愁西¶
上不可得東關曽獨留江邊趙佗石歲月但空流¶
　　　題程先生西行集後¶
峽束水如箭巴行船上天亂離槀葬後衰老秭歸邊手¶
把西行集心追北上年東風故山淚落日灑江煙¶
　　　登髙分得疊嶂¶
逺近不可數淡濃渾自成人煙諸崦隔鳥道半空横日¶
夕黄㣲暎江寒碧倒生憑髙共臨眺憶得在宣城¶
<pb:KR4h0117_WYG_249-13a>¶
　　　送李御史¶
南臺鐵冠舊西府繡衣新吏部冰霜曉皇家雨露春三¶
苗蠻作俗八桂嶺為鄰虞帝猶遺廟殷勤薦渚蘋¶
　　　送谷經歴之淮西憲幙¶
淝水緑逶迤淮山青陸離江人清共遠沙鳥白相宜百¶
錬眞金在孤忠聖主知幕蓮非久地臺柏有髙枝¶
　　　送賈西伯¶
西風苜蓿花南客又移家此道寜無用吾生未有涯峰¶
<pb:KR4h0117_WYG_249-13b>¶
青宜霧日潮白逆江沙猶憶南樓夜吹簫度歲華¶
　　　輓許覃峰¶
失訪松雲隐哀吟薤露歌前朝諸老盡浮世百年過山¶
水髙情足詩書逺澤多何曽入城府秦鑿自寒波¶
　　　送張克讓¶
秋花白露芹鄉郡萬山雲官冷難為滿囊空政喜聞灘¶
船牽月上嶺路入閩分有客來書辟青霄記雁羣¶
　　　送王伯庸赴石埭板官¶
<pb:KR4h0117_WYG_249-14a>¶
先生官已冷縣僻冷於官坐席嵐歸潤琴堂月過寒竒¶
峰花作朶幽瀬玉為湍所喜無迎送髙吟寄碧瀾¶
　　　送李景初試吏淮陽便養¶
讀書初試吏捧檄且娛親當代推經濟何人獨隐淪河¶
兼淮海遠霜蒲渚城春里舎多凋瘵周旋及撫循¶
　　　送客¶
馬帳朋方集麟經講未殘幡然懐故里誰此障狂瀾黄¶
巻秋檠短青氊夜榻寒好將池草句題與惠連看¶
<pb:KR4h0117_WYG_249-14b>¶
　　　送人省親¶
子仕親亦喜子歸親更歡江湖片帆遠風雨一氊寒沙¶
鳥行秋渚江豚拜午湍莫看松桂色容易厭時官¶
　　　送翟彥敬陞中臺察院書吏¶
名彥登烏府清門可雀羅辟書催北上行李及南訛天¶
濶涼雲積江明暑雨過東門羣椽集更起續離歌¶
　　　題李息齋枯木竹圖¶
霜柯洞庭寒露葉渭川冷幽人美清夜獨寫秋燈影¶
<pb:KR4h0117_WYG_249-15a>¶
　　　題牧牛圖¶
邈爾三尺童御此兩觳觫春風笠底囘前村燒㾗緑¶
　　　題畵¶
青山多白雲佳樹雜芳植伊人不可招關路日已夕¶
　　　賦山上松送常上人¶
松生在山上垂柯䕃其下人生苦别離念此歲寒者¶
　　　新寺和張仲舉兼次韻¶
天宫兠率下崔嵬結綺交䟽靣靣開地勢周圍龍虎國¶
<pb:KR4h0117_WYG_249-15b>¶
鐘聲踈應鳳凰臺鼎湖仙去秋遺劒笠澤僧歸夜渡杯¶
千騎廵街羣樂動五雲深處御香來¶
　　　雁門送楊仲𢎞姪士耕歸龍泉¶
伯也未入玉堂日我亦忝薦金閨名三千里外嗟淪落¶
二十年餘異死生猶子初從雁門見故鄉能作龍泉行¶
腸斷東門别小阮索詩相送若為情¶
江廻彭蠡天與碧路入臨川山復蒼令尹先為武進縣¶
絃歌况逢君子鄉黄禽雙啼白日静緑草自動春風香¶
<pb:KR4h0117_WYG_249-16a>¶
巾車數問虞夫子未慙元亮在柴桑¶
　　　越州景德寺鏡清方丈題醉先(宋僧/名也)岳麓圖¶
鏡清方丈見岳麓堂虛咫尺行江潭樹木連雲巖影濕¶
樓臺隔日水聲酣皇英雙騎龍上下蒼梧九㸃天東南¶
道人得我千古意復遣老夢登嶇嵐¶
　　　送美上人歸臨川¶
白雲不生華葢峰青天浄倚碧芙蓉上船不計日多少¶
到寺更行山幾重木客試人騎出虎淵靈求法脫為龍¶
<pb:KR4h0117_WYG_249-16b>¶
莫貪石室跏趺稳徧長松門薜荔封¶
　　　次韻答惠長老¶
棄為狂士幸相容敢向明時嘆不逢明月近人閒傍水¶
白雲邀客更登峰百年耳厭咸陽犬千載神交劒浦龍¶
車馬滿街門暎燭夢魂初熟蔣陵鐘¶
　　　九月一日遊昭亭(在宣州/)¶
山色江光帶近郊道傍楊柳舞寒條半生九日黄花酒¶
多在西風白下橋千里客遊仍暮景異鄉人事又今朝¶
<pb:KR4h0117_WYG_249-17a>¶
老來未遣登臨懶盡醉東家緑玉瓢¶
　　　寄謝子木¶
秦贅誰徵夢午年漢官倉氏豈淹賢荒凉秋浦時時酒¶
彷彿番江夜夜船湖海客身皆暮齒家山兒蕨等春拳¶
何時與和歸來賦白石黄沙未有田¶
　　　寄題道吾山聞禪師竹院¶
道吾竹院芙蓉下老子藤床翡翠深過雨雷霆龍捧闥¶
滿天風露鶴當林此君静對了不厭諸老清談亦許尋¶
<pb:KR4h0117_WYG_249-17b>¶
他山祭酒聞還出何人載歌金玉音¶
　　　送僧遊廬山¶
十八社人五老邊香爐紫煙誰為然山光水影江行日¶
風静浪平船在天故里今逢霞外客孤篷曽坐月中禪¶
清吟一為浣塵土宛對三梁看瀑泉¶
廬山東南山水多石梁顛倒掛銀河仙燈夜半天人落¶
佛屋春深海客過五老芙蓉還好在陶公楊柳定如何¶
布帆又起江湖興應道西風動薜蘿¶
<pb:KR4h0117_WYG_249-18a>¶
　　　寄題金鵞泉石軒¶
金鵞泉石有深趣黄鶴仙人曽獨來巖雨溜雲青玉瀉¶
海天澄日碧蓮開山翁宴坐秋簾静野客倦遊溪棹廻¶
幽徑依然生藥草他年從此入天台¶
　　　題王元章梅¶
三年不見王徵士一見梅花如見人風致山隂頻夢夜¶
雪晴江上又逢春毫端只作尋常寫意度眞同造化神¶
聞道耶溪新買宅想栽千樹作比隣¶
<pb:KR4h0117_WYG_249-18b>¶
　　　送張可道御史調西臺¶
西南兩府重威名江陜諸山慣送迎行部渭涇寜有愧¶
去奸鄉里若無情最憐舊雪松能好故作春寒筍未生¶
為報同官楊伯起檜旁門巷尚餘清¶
　　　題森碧軒巻¶
鳳語雙調碧玉笙羽裳羣擁翠霓旌四時景物足蕭爽¶
六月晝寒如太清丁令囘歸應發興項斯標格况知名¶
過門下馬豈無謂行酒賦詩殊有情¶
<pb:KR4h0117_WYG_249-19a>¶
　　　送清涼寺友上人歸永嘉¶
江心舊作野客宿石頭今逢開士歸半夜落潮隨棹發¶
十年殘夢逐雲飛相看接手話鄉里獨老忍涙沾裳衣¶
新春亦有還家願㑹過石室推煙扉¶
　　　次韻具庵送湛淵上人永喜省師¶
早年為客曽遊處今日題詩却送僧珠箔濺巖看雪瀑¶
寶窗縁㙮見天燈金仙爛熳開銀界玉女嬋娟倚翠層¶
禮罷阿師窮勝討諸峰歴歴漸攀登¶
<pb:KR4h0117_WYG_249-19b>¶
　　　送郭筦勾之西臺¶
南州待著騎驄馬西土今須聽鳳凰風妥浪花清度月¶
秋先關樹早驚霜汾陽宅畔槐應老泰華峰頭藕正香¶
願得盡分水雪片沈痾天下總堪留¶
　　　題茅山彭道士畵梅花仙子¶
緑燕棲寒夜不飛洞天霜浄月流輝夜深彷彿梅邊臥¶
起摋青霞染素衣¶
　　　次韻元宵雨雪¶
<pb:KR4h0117_WYG_249-20a>¶
銀燭春光玉雪霄翠簾歌管思寥寥羅浮洞裏花如織¶
誰立寒香背小橋¶
　　　題江村小景¶
野蓬忘世寒罾下沙筥牽兒早餉遲有客封侯玉門道¶
緑閨春恨繞花枝¶
　　　馬德昭席上賦¶
江上重逢鄒大娘桃花紅嫩染纖裳蔓青溪上曽相見¶
猶記胡麻飯顆香¶
<pb:KR4h0117_WYG_249-20b>¶
　　　賦蕙花次韻岳上人¶
香滿松房夜月虛紫蕤懸露泣方諸湘魂故惱維摩定¶
起和離騷掃壁書¶
　　　題李遵道山水¶
層峰髙出雲樹外飛溜直下天河懸江南老客腸空斷¶
舊宅不歸三十年¶
　　　酒間贈賈西白¶
思入東風白雨邊暮雲春樹兩茫然不因綘灌輕新進¶
<pb:KR4h0117_WYG_249-21a>¶
未必長沙識少年¶
　　　題美人卷¶
玉山横管淚痕光繡褥雙廻綵鳳凰百巧心情題不得¶
九疑雲冷隔三湘¶
沙遠晴波淺漾金魚苗初上小如針將船載酒江頭飲¶
水柳千株滿㟁隂¶
柳葉如睂枝似腰贈郎輙挽最長條條長即與儂心遠¶
不是為儂春態嬌¶
<pb:KR4h0117_WYG_249-21b>¶
　　　題楚江清曉圖¶
海色澄明霞欲生白煙樓閣静峥嶸青楓江上船已發¶
苦竹嶺頭人未行¶
　¶
　¶
　¶
　¶
　石倉歴代詩選巻二百四十九¶
