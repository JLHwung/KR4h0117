# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.656515
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百五
<pb:KR4h0117_WYG_105-1a>¶
欽定四庫全書¶
　石倉歴代詩選巻一百五¶
　　　　　　　　　　　　明　曹學佺　編¶
　方外二¶
　　釋皎然(字清畫/吳興人)¶
　　　杼山禪居寄贈東溪吳處士¶
青雲何潤澤下有賢人隠路入菱湖深迹與黄鶴近野¶
風吹白芷山月揺清軫詩祖吳叔庠致君才不盡身當¶
<pb:KR4h0117_WYG_105-1b>¶
青山秀文體多郢聲澄澈湘水碧泬寥楚山清時人格¶
不同至今罕知名昔賢敦師友此道君獨行既得廬霍¶
趣乃高雷逺情别時春風多掃盡雲山雪為君中夜起¶
孤坐石上月悠然遺塵想邈矣達性説故人不在兹幽¶
悰悄多結¶
　　　答鄭方囘¶
獨禪外念入中夜不成定顧我顦顇容釋君陽春詠詞¶
貞思且逸瓊彩何暉映如聆雲和音况覩聲名盛琴語¶
<pb:KR4h0117_WYG_105-2a>¶
掩為聞山聲必宜聽是時寒光澈萬境澄以淨高秋日¶
月清中氣天地正逺情偶兹夕道用増寥敻思君處虚¶
室一操不可更時美城北徐家承谷口鄭軒車未有轍¶
蒿蘭且同逕莊生誠近名夫子罕言命是以耕楚田曠¶
然殊獨行葳蕤鸞鳯彩特達珪璋性通隱嘉黄綺高儒¶
重荀孟世汚我未起道蹇吾猶病逸翮思㝠㝠潛鱗樂¶
游泳宗師許學外恨不逢孔聖説詩迷頽靡偶俗易趨¶
競此道共誰詮因君情欲罄¶
<pb:KR4h0117_WYG_105-2b>¶
　　　妙喜寺達公禪齋寄李司直公孫房都曹徳裕¶
　　　　裴從事方舟顔武康士騁四十二韻¶
我祖傳六經精義思朝徹方舟頗周覽逸書亦備閲墨¶
家傷刻薄儒氏知優劣弱植庶可彫苦心未嘗輟中年¶
慕仙術永願傳其訣歲駐若木景日餐瓊禾屑嬋娟羨¶
門子斯語豈徒設天上生白榆葳蕤信好折實可返柔¶
顔花堪養𤣥髪求之性分外業棄金亦竭藥化成白雲¶
形彫辭素穴一聞西天㫖初禪已無熱涓子非我宗然¶
<pb:KR4h0117_WYG_105-3a>¶
公有真訣却尋丘壑趣始與纓紱别野飯敵膏梁山楹¶
代藻税與君比巖侣遊寓目常抉靜對春谷泉晴披陽¶
林雪境清覺神王道勝知機滅詣寂長杳㝠忘歸蹔採¶
擷物生豈有心麗容俟予别桂子何蓂苓竒葩亦皎潔¶
此木生意高亦與衆芳列賞心識屢換省躬悟彌切微¶
尚若不虧足以全吾節北風吹蕙帶蕭寥聞蜻蛚宿昔¶
廬峰期流芳已再歇不有清屏鑒使我商絃絶願寄千¶
里心月高不可掇優游邦之直逺矣踵前烈立俗忘毁¶
<pb:KR4h0117_WYG_105-3b>¶
譽遇物遺巧拙真氣獨翛然軒裳詎能紲都曹風韻整¶
綱紀信明決於交必傾寫立行豈矜伐政與清渭同分¶
流自澄澈裴侯資亮直中誠豈徒説古人比明義清士¶
願交結温温躬珪彩終始聲不缺顔生烱介士有志不¶
可越仗義曷險艱持操去緇湼世論高二顔賢賢繼前¶
哲四子遭明盛裒然皆秀傑埋名雖殊迹悟道寧異轍¶
愛爾竹栢姿為予寒不折¶
　　　遙酬袁使君高春暮行縣過報徳寺見懐¶
<pb:KR4h0117_WYG_105-4a>¶
江春行求瘼偶與真境期見説三陵下前朝開佛祠停¶
舟仰麗刹繡組發香墀咫尺空界色天人花落時盛遊¶
限羸疾悚踴瞻旌旗峰翠羡閒歩松聲入遥思素高淮¶
陽理况負東山姿迨此一登覽深情見新詩¶
　　　戲呈吳馮¶
予讀古人書遂識古人面不是識古人邪正心自見貴¶
義輕財求俗譽一錢與人便驕倨昨朝為火今為氷此¶
道非君獨撫膺¶
<pb:KR4h0117_WYG_105-4b>¶
　　　奉和崔中丞使君論李侍御登爛柯山石橋寺¶
　　　　效小謝¶
常愛謝公郡幽期願相從果迴青驄臆共躡𤣥仙蹤靈¶
境若髣髴爛柯思再逢飛梁丹霞接古局蒼苔封往想¶
㝠昧理誰親氷雪容蕙樓聳空界蓮宇開中峰昔化沖¶
虚鶴今蔵䕶法龍雲窺香樹杳月見色天重永夜寄岑¶
寂清言滌心胸盛遊千年後書在巖中松¶
　　　夏日題桐廬楊明府納涼山齋¶
<pb:KR4h0117_WYG_105-5a>¶
陶家無炎暑自有林中峰席上落山影桐梢迴水容放¶
懐涼風至緩歩清隂重何事親堆案猶多高世蹤¶
　　　夏日與綦母居士昱上人納涼¶
為依鑪峰住境勝增道情涼日暑不變空門風自清坐¶
援香實近轉愛緑蕪生宗炳青霞士如何知我名¶
　　　新秋送盧判官¶
故人念宿昔欲别增逺情入座炎氣屏為君秋景清由¶
來空山客不怨離絃聲惟有暮蟬起相思碧雲生¶
<pb:KR4h0117_WYG_105-5b>¶
　　　送崔判官還揚子¶
輕傳低逺役依依下姑亭秋聲滿楊栁暮色繞郊坰煙¶
水搖歸思山當楚驛青¶
　　　御招三韻¶
秋風怨别情江守上西城竹暑寒流淺琴窻宿雨晴治¶
書招逺意知共楚狂行¶
　　　送清源上人¶
何意欲歸山道高由境勝花空覺性了月靜知心證永¶
<pb:KR4h0117_WYG_105-6a>¶
夜出禪吟清猿自相應¶
　　　水月¶
夜夜池上觀禪身坐月邊虚無色可取皎潔意難傳若¶
向空心了長如影正圓¶
　　　往丹陽尋陸處士不遇¶
逺客殊未歸我來幾惆悵叩關一日不見人繞屋寒花¶
笑相向寒花寂寂徧荒阡栁色蕭蕭愁暮蟬行人無數¶
不相識獨立雲陽古驛邊鳯翅山中思本寺魚竿村口¶
<pb:KR4h0117_WYG_105-6b>¶
望歸船歸船不見見寒煙離心逺水共悠然他日相期¶
那可定閒僧著處即經年¶
　　　買藥歌送楊山人¶
華隂少年何所希欲餌丹砂化骨飛江南藥少淮南有¶
暫别胥門出京口京口斜通江水流徘徊應上青山頭¶
夜驚潮没鸕鷀堰朝看日出芙蓉樓蕩漾春風亂帆影¶
片雲無數是揚州揚州喧喧賣藥市浮俗無由識仙子¶
河間姹女直千金紫陽夫人服不死吾於此道復何如¶
<pb:KR4h0117_WYG_105-7a>¶
昨朝新得蓬萊書¶
　　　顧渚行寄裴方舟¶
我有雲泉隣渚山山中茶事頗相關鶗鴂鳴時芳草死¶
山家漸欲收茶子伯勞飛日芳草滋山僧又是採茶時¶
由來慣採無近逺隂嶺長兮陽崕淺大寒山下葉未生¶
小寒山中葉初巻吳姹攜籠上翠微䝉䝉香刺罥春衣¶
迷山乍被落花亂度水時驚啼鳥飛家園不逺乗露摘¶
歸時露彩猶滴瀝初看抽出欺玉英更取煎來勝金液¶
<pb:KR4h0117_WYG_105-7b>¶
昨夜西風雨色過朝尋新茗復如何女宫露澀青芽老¶
堯市人稀紫笋多紫笋青芽誰得識日暮採之長太息¶
清泠真人待子元貯此芳香思何極¶
　　　支公詩¶
支公養馬復養鶴率性無機多脱略天生支公與凡異¶
凡情不到支公地得道由來天上仙為僧却下人間寺¶
道家諸子論自然此公惟許逍遥篇山隂詩友諠四坐¶
佳句縱横不廢禪¶
<pb:KR4h0117_WYG_105-8a>¶
　　　山雨¶
一片雨山半晴長風吹落西山上滿樹蕭蕭心耳清雲¶
鶴驚亂下水香凝不然風迴雨定芭蕉濕一滴時時入¶
晝禪¶
　　　述夢¶
夢中歸見西陵雪渺渺茫茫行路絶覺來還在剡東峰¶
鄉心繚亂愁夜鐘寺北禪岡猶記得夢歸長見山重重¶
　　　山中月夜寄無錫長官¶
<pb:KR4h0117_WYG_105-8b>¶
湖上涼風早雙峰月色秋遥知秣陵令今夜在西樓别¶
葉蕭蕭下含霜處處流如何共清景異縣不同遊¶
　　　晩秋登佛川南峰懐裴例¶
登嶺望落日渺然傷别魂亭臯秋色徧遊子在荆門世¶
故東西客山空斷續猿此心誰復見寂寞偶芳蓀¶
　　　和裴少府懐京兄弟¶
宦遊三楚外家在五陵原涼夜多歸夢秋風滿故園北¶
書無逺信西候獨傷魂空念青門别殷勤岐路言¶
<pb:KR4h0117_WYG_105-9a>¶
　　　和閻士和望池月答人¶
片月忽臨池雙蛾憶畫時光浮空似粉影散不成睂孤¶
枕應驚夢寒林正入帷情知兩處望莫怨獨相思¶
　　　奉同盧使君幼平遊精舍寺¶
影刹西方在虚空翠色分人天霽後見猿鳥定中聞真¶
界隠青壁春山凌白雲今朝石門㑹千古仰斯文¶
　　　和邢端公登臺春望句句有春字之什¶
春日繡衣輕春臺别有情春煙間草色春鳥隔花聲春¶
<pb:KR4h0117_WYG_105-9b>¶
樹亂無次春山遙得名春風正飄蕩春甕莫須傾¶
　　　獨遊二首¶
性野趣無端春晴路又乾逢泉跂石弄放鶴向雲㸔好¶
僻誰相似從狂我自安芳洲亦有意歩上白沙灘¶
臨水興不盡虚舟同可嬉還雲與歸鳥若共山僧期世¶
事吾不預此心誰得知西峰有禪老應見獨遊時¶
　　　遊溪寺待月¶
溪色思泛月沿洄欲未歸殘燈逢水店踈磬憶山扉夜¶
<pb:KR4h0117_WYG_105-10a>¶
浦魚驚少空林鵲遶稀可中纔望見撩亂𢷬寒衣¶
　　　夏日集裴録事北亭避暑¶
前林夏雨歇為我生涼風一室煩暑外衆山清景中忘¶
歸親野水適性許雲鴻蕭散都曹吏還將靜者同¶
　　　湯評事衡水亭㑹覺禪師¶
山侣相逢少清晨㑹水亭雪晴松葉翠煙暖藥苗青靜¶
對滄洲鶴閒㸔古寺經應憐叩關子了義共心㝠¶
　　　與朝陽山人張朝夜集湖亭賦得各言其志¶
<pb:KR4h0117_WYG_105-10b>¶
洞庭孤月在秋色望無邊零露積衰草寒螿鳴古田茫¶
茫區中想寂寂塵外縁從此悟浮世胡為傷暮年¶
　　　寒食日同陸士行報徳寺宿解公房¶
古寺章陵下潛公住幾年安心生輭草灌頂引春泉寂¶
寂傳燈地寥寥禁火天世間多暗室白日為誰懸¶
　　　早秋桐廬思歸示道諺上人¶
桐江秋信早憶在故山時靜夜風鳴磬無人竹掃墀猿¶
來觸淨水鳥下啄寒棃可即關吾事歸心自有期¶
<pb:KR4h0117_WYG_105-11a>¶
　　　勞勞山居寄程處士¶
山事由來别只應中老身寒園掃綻栗秋浪拾乾薪領¶
鶴閒書竹誇雲笑向人俗家相去逺野水作東隣¶
　　　酬别襄陽詩僧少微(詩中答上人/歸夢之意)¶
證心何有夢示説夢歸頻文字齎秦本詩騷學楚人蘭¶
開衣上色栁向手中春别後須相見浮雲是我身¶
　　　送契上人遊¶
西遊古江口逺見東楊州渌水不同汎春山應獨遊尋¶
<pb:KR4h0117_WYG_105-11b>¶
僧白巖寺望月謝家樓宿昔心期在人寰非乆留¶
　　　送沈秀才之閩中¶
越客不成歌春風起緑波嶺重寒不到海近瘴偏多野¶
戌桄榔發人家翡翠過翻疑此中好君問定如何¶
　　　送清㑹上人遊¶
佳遊限衰疾一笑向西風思見青門外曾遊素滻東峰¶
明雲際寺日出露寒宫行道禪長在香塵不染空¶
　　　沈居士還太原¶
<pb:KR4h0117_WYG_105-12a>¶
辭鄉因世難家族盛南朝名重郊居賦才高獨酌謠浪¶
花飄一葉峰色向三條高逸雖成性弓旌肯忘招¶
　　　兵後送姚太祝赴選¶
兩河兵已偃處處見歸舟日夜故人散江臯芳樹秋楚¶
雲傷逺思秦月憶佳遊名動春官籍翩翩才少儔¶
　　　啼猿送客¶
萬里巴江水三聲月峽深何年有此路幾客共沾襟斷¶
壁分垂影流泉入苦吟淒涼離别後聞此更傷心¶
<pb:KR4h0117_WYG_105-12b>¶
　　　宿吳匡山破寺¶
雙峰百戰後真界滿塵埃蔓草縁空壁悲風起古臺野¶
花寒更發山月暝還來何事池中水東流獨不囘¶
　　　送重鈞上人遊天台¶
漸㸔華頂出幽意尚隨生十里行松色千重過水聲海¶
容雲正盡山態雪初晴事事將心證知君道可成¶
　　　送劉司法之越州¶
蕭蕭鳴夜角驅馬背城濠雨後寒流急秋來朔吹高三¶
<pb:KR4h0117_WYG_105-13a>¶
山期望海八月欲觀濤幾日西陵路應逢謝法曹¶
　　　送簡棲上人之建州覲使君舅¶
亂峰江上色羨爾及秋行釋氏推真子郗家許貴甥㲲¶
花新雨淨帆葉好風輕千里依元舅迴潮亦有情¶
　　　同顔使君清明遊因送蕭主簿¶
誰知賞嘉節别意忽相和暮色汀州徧春晴楊栁多高¶
城戀旌斾極浦宿風波惆悵支山月今宵不再過¶
　　　送贇上人還京¶
<pb:KR4h0117_WYG_105-13b>¶
乆遊春草盡還寄北船歸沙鳥窺中食江雲滿淨衣秦¶
原山色近楚寺磬聲微見説翻經館多聞似爾稀¶
　　　送廣通上人遊江西¶
香爐七嶺秀秋色九江清自古多禪隠吾常愛此行尋¶
師經鄂渚受請到青城離别人間事何關道者情¶
　　　送李秀才赴婺州招¶
山開江上色孤賞去應遲渌水近吳榜秋風入楚詞猿¶
清獨宿處木落逺行時見説東陽守登樓為爾期¶
<pb:KR4h0117_WYG_105-14a>¶
　　　送李季良北歸¶
風吹殘栁緑孤客欲歸時掩抑楚絃絶離披湘葉衰前¶
軍猶轉戰故國𦕈難期北望雁門雪空吟平子詩¶
　　　送至洪沙彌上元受戒上元江中蔡州有梁戒¶
　　　　壇¶
不肯資章甫勝衣披木蘭今隨秣陵信欲及蔡州壇野¶
寺鐘聲逺春山戒足寒歸來次第學應見後心難¶
　　　送王山人遊廬山¶
<pb:KR4h0117_WYG_105-14b>¶
千里訪靈竒山資亦共隨葉舟過鶴市花漏宿龍池峰¶
頂應閒散人間足别離白雲將世事吾見爾心知¶
　　　詠數探得七¶
鄒子談天歲黄童對日年求真初作傳鍊魄已成仙鶴¶
駕迎緱嶺星橋下蜀川逢君竹林客相對弄清絃¶
　　　題餘不溪廢寺¶
武原離亂後真界積塵埃殘月生秋水悲風起故臺居¶
人今已盡栖鴿暝還來不到無生理應堪賦七哀¶
<pb:KR4h0117_WYG_105-15a>¶
　　　冬日遙和盧使君幼平綦母居士遊法華寺高¶
　　　　嵿臨湖亭¶
仁坊標絶境亷守躡高蹤天曉纔分刹風傳欲盡鐘城¶
中歸客逺湖上碧山重水照千花界雲開七葉峰寒空¶
艾綬滿空翠白綸濃逸韻知難繼佳遊恨不逢仍聞撫¶
禪石為我乆從容¶
　　　冬日送顔延之明府撫州覲叔父¶
臨川千里别惆悵上津橋日暮人歸盡山空雪未銷鄉¶
<pb:KR4h0117_WYG_105-15b>¶
心雲𣺌渺楚水路遙遙林下方歡㑹山中獨寂寥天寒¶
驚斷雁江信望迴潮歲晚流芳歇思君在此宵¶
　　　秋日遥和盧使君遊何山寺宿敭上人房論湼¶
　　　　槃經義¶
江郡當秋景期將道者同迹高憐竹寺夜靜賞蓮宫古¶
磬清霜下寒山曉月中詩情縁境發法性寄筌空飜譯¶
推南本何人繼謝公¶
　　　日曜上人還潤州¶
<pb:KR4h0117_WYG_105-16a>¶
送君何處最堪思孤月停空欲别時露茗猶芳邀重㑹¶
寒花落盡不成期鶴令先去㸔山近雲愛初飛到寺遲¶
莫倚禪功放心易蕭家陵樹誤人悲¶
　　　春日杼山寄李縱員外¶
南山惟與北山隣古樹連拳伴我身黄鶴有心多不住¶
白雲無事獨相親閒持竹錫深㸔水懶著麻衣出見人¶
欲綴幽芳聊贈送郎官那賞石門春¶
　　　酬秦山人贈别¶
<pb:KR4h0117_WYG_105-16b>¶
知君高隠占賢星巻葉時時注佛經姓被名公題舊里¶
詩將麗句號新亭來觀新月依清室欲潄香泉䕶淨瓶¶
我有主人江太守如何相伴住禪靈¶
　　　山居示靈澈上人¶
晴明路出山初暖行踏春蕪看茗歸乍削栁枝聊代札¶
時窺雲影學裁衣身閒始覺隳名是心了方知苦行非¶
外物寂中誰似我松聲草色共無機¶
　　　秋居法葉寺下院望高頂贈如獻上人¶
<pb:KR4h0117_WYG_105-17a>¶
峰色秋天見松聲靜夜聞影孤長不出行道在深雲¶
　　　送僧遊揚州¶
平明擇鉢向風輕正及隋堤栁色行知爾禪心還似我¶
故宫春物肯傷情¶
　　　寺院聽胡笳送李殷¶
一奏胡笳客未停野僧還欲廢禪聽難將此意臨江别¶
無限春風葭菼青¶
　　　送僧繹¶
<pb:KR4h0117_WYG_105-17b>¶
斜日揺揚在栁絲孤亭寂寂水逶迤誰堪别後行人盡¶
惟有春風起路岐¶
　　　送文㑹上人還富陽¶
悠悠𣺌渺屬寒波故寺思歸意若何長憶孤舟二三月¶
春山偏愛富春多¶
　　　送僧之京師¶
緜緜緲緲楚雲繁萬里西歸望國門禪子初心易悽斷¶
秋風莫上少陵原¶
<pb:KR4h0117_WYG_105-18a>¶
　　　長門怨¶
春風日日閉長門揺蕩春心似夢魂若遣花開只笑妾¶
不知桃李自無言¶
　　　赤松¶
緑葉䝉籠出見天晴沙瀝瀝水濺濺何處羽人長洗藥¶
殘花無數逐流泉¶
　　　送履霜上人還金陵西山¶
攜錫西山步緑莎禪心未了奈情何湘宫水寺清秋夜¶
<pb:KR4h0117_WYG_105-18b>¶
月落風悲松栢多¶
　　　送辯聰上人還廣陵¶
莫學休公學逺公了心須與我心同隋家古栁數株在¶
㸔取人間萬事空¶
　　　送清勵上人遊福建¶
禪子自矜禪性成將來擬照建溪清南看閩樹花不落¶
更取何縁了妄情¶
　　　送栁察諫議叔¶
<pb:KR4h0117_WYG_105-19a>¶
東城南陌强經過怨别無心亦放歌明日院公應問我¶
閒雲常在石門多¶
　　　冬日梅溪送裴方舟之宣州¶
平明匹馬上村橋花發梅溪雪未消日短天寒愁送客¶
楚山無限路遥遥¶
　　　法華寺上方題江上人禪室¶
路入松聲逺更竒山光水色共參差中峰禪寂一僧在¶
坐對梁朝老檜枝¶
<pb:KR4h0117_WYG_105-19b>¶
　¶
　¶
　¶
　¶
　¶
　¶
　¶
　石倉歴代詩選巻一百五¶
