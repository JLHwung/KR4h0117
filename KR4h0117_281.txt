# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:16.115086
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百八十一
<pb:KR4h0117_WYG_281-1a>¶
欽定四庫全書¶
　石倉歴代詩選巻二百八十一¶
　　　　　　　　　　　　明　曹學佺　編¶
　明詩初集一¶
　　陶安¶
　　　送吕經歴¶
姑孰古蕃翰溪山繞城郭出鎮遣重臣分符荷侯爵黄¶
堂清晝閒蓮香藹賔幕美兹南土彦聲名素昭灼嘉言¶
<pb:KR4h0117_WYG_281-1b>¶
吐清婉奇捜破冥漠簡牘日豈無談笑為裁度貞姿澗¶
畔松髙情雲表鶴流光何荏苒新霜㸃華髮解篆促歸¶
期遙憶舊林壑江流𣺌孤篷春風栁花落才猷時所慕¶
行矣沾殊渥壯心老不渝雲路參寥廓¶
　　　寄題依綠亭(太平縣/湯肻堂)¶
黄山衍餘秀雲巒結層城溪泉抱林麓蒼瑩有餘清肻¶
堂賢主人締此松竹盟作亭宅幽勝闢園蒔芳榮波光¶
照簾几天影涵空眀依綠意何如聊以濯吾纓漢水鴨¶
<pb:KR4h0117_WYG_281-2a>¶
頭色錦江春碧晴向來逺遊處恍惚當軒楹仰視金芙¶
蓉千峯鬱峥嶸丹崖浮紫氣上接白玉京仙人粲雲裾¶
下顧如有情翩翩鶴書來閉户懶出迎俛首玩澄泚但¶
覺軒冕輕機心晏然息肯使鷗鷺驚洗耳慕髙躅深居¶
淡無營¶
　　　夜行至香魚館(在滄州/鹽山縣)¶
目送寒日墜暮色變蒼黄近顧巳昬冥前店安可望遊¶
子且宵征苦恨晝不長雪深迷古道車陷心愈忙缺月¶
<pb:KR4h0117_WYG_281-2b>¶
未出時粲然衆星光四無雞犬聲瓊田白茫茫忽逢人¶
夜語為我指康莊漸至香魚館叩門燈照床主翁起迎¶
勞飲以壺中漿笑問來何遲吹火煑糗糧因知造物心¶
不使罹害傷命途此可卜力善何能量¶
　　　述寓(長明道/書院作)¶
夙志慕前矩琴趣愧難續棄米曽賦歸云何效奔逐慈¶
親日向老無以報鞠育明經不取士奉養心未足攜家¶
客秦淮蒼苔蔽荒屋年豐公廩虚半載不沾祿妻子樂¶
<pb:KR4h0117_WYG_281-3a>¶
従儉朝夕共饘粥母心愛兩孫每食分鼎肉自憐頭上¶
巾興到無酒漉怡然坐忩下一笑對秋菊¶
　　　秋風辭送梁生¶
涼颷蕩平野逺送賔鴻翔蕭蕭西北來草木忽變黄不¶
惜草木衰寒入客子裳曉忩凋髩影夜堂搖燭光值此¶
素節宴令人懐故鄉援琴賦將歸苦雨菊有芳盼望掃¶
積隂下土見太陽明當吹羽翰髙飛戾穹蒼¶
　　　九日登髙翠微亭分韻得滿字¶
<pb:KR4h0117_WYG_281-3b>¶
山川甚雄麗積雨為磨澣天開秋氣清遊娱共蕭散石¶
徑接巉巖興到行不懶微霜䕶新晴杲日送餘暖層嶺¶
躡髙寒境勝世所罕蒼茫四無極自恨目力短危亭基¶
蘚殘麋鹿荒町畽居然龍虎勢城郭在平坦崇阿弔離¶
宫老木䕃僧館松雲引徐步蘭露入清盥況當重九節¶
野菊相留欵賔朋笑語間文理謝雕纂好風襲尊俎幽¶
鳥哢絲管人生光景速每恨樂事緩嘉會幸一逢何辭¶
累觴滿¶
<pb:KR4h0117_WYG_281-4a>¶
　　　登舜江樓得換字韻¶
承平十八載河海既清晏越東在遐荒武備奉宸㫁股¶
肱二三臣坐鎮防變亂網羅得名士兵機授成算下馬¶
舜水濵官吏服能幹寸心每勤勞百姓免愁嘆與客閒¶
片時登樓愛奇觀憑欄出樹杪振衣在天半諸峰繞城¶
邑萬室夾江岸鯨濤息狂沸龍泉入清玩霜晴風日佳¶
暢望百慮散因憶京華春盃酒曽共案別來會聚難轉¶
眼年嵗換旅中得追隨相顧發一粲¶
<pb:KR4h0117_WYG_281-4b>¶
　　　癸夘閏三月十九日奉㫖代祠寳公遇環中¶
　　　　子於山中送余出寺余止之環中子曰不¶
　　　　出圓悟關因續為句¶
不出圎悟闗巳入清浄境長松閉虚巖閴坐弔孤影我¶
行寶珠林聞君萬緣屏意將叩𤣥奥未敢輒呼警童子¶
倚馬睡侍卒息馳騁飛亭攬空翠木末潮萬頃煢然忽¶
我即握手語髙嶺脱屣人世外豁若春夣醒霏霞棲泬¶
寥幽雲䕃蒼冷萬葉發逺香半天覺清迥山水多勝事¶
<pb:KR4h0117_WYG_281-5a>¶
興到暫同領嘉君匪逃儒黙几聊習静形迹若異途一¶
理内自省樓閣起太空先見常炯炯沸海指龍濤神光¶
破溟涬惜無浮生閒共此白晝永下堦踏重蘚倚欄瞰¶
方井天地一逆旅誰宜歎萍梗送客臨虎溪餘情詠佳¶
景何當従之遊慰此心耿耿¶
　　　次韻劉彦炳典籖感秋¶
我本隠逸人手種籬菊黄養真亦好道忽巳五十霜夜¶
涼不能寐稽古燈在床天眀驅馬出秋興滿江鄉¶
<pb:KR4h0117_WYG_281-5b>¶
　　　偶述¶
粤兹古黄國麟史昔見書開郡領三邑環境千里餘淮¶
漢錯犬牙大江倚郭郛亦有邾子城近在東北隅岡巒¶
起千疊蒼峭夾井廬頗訝前朝意乃視遐壤如元之既¶
守郡子瞻亦謫居竹樓冬聴雪赤壁夜憑虚適為此地¶
幸因之作名區至今江山間光彩被禽魚我才愧庸陋¶
來寓情思舒兵後撫瘡痍野外墾荒蕪努力礪名節庶¶
不負所需¶
<pb:KR4h0117_WYG_281-6a>¶
　　　新晴有感¶
今日復何日見此天氣晴上帝憫下土欲遂苗稼生民¶
乆苦隂晦再遇白日眀愧我初守郡惠政未能行頗聞¶
近年來差繇事匪輕三時勤農務冬藏不滿籝赤子空¶
嗷嗷使我淚如傾仰視蒼旻髙無雲蔽太清吾當訴真¶
宰早致天下平¶
　　　書事三十韻¶
離家仲冬望泝江至鄂渚淒風裂重裘大雪慘行旅蹉¶
<pb:KR4h0117_WYG_281-6b>¶
跎嵗華晏洲邊感鸚鵡今年春二月璽書命守土兩旬¶
抵黄州又值連月雨披榛古瓦塲誅茅創廨宇四招復¶
業民瘡殘必摩撫事簡雖得暇懐國鬱心腑夢登閣道¶
上隔水不得語覺後山月西孤影在荒堵新晴雲霧捲¶
南方早炎暑夏衣家未寄晝汗生髀股對客捫虱談癢¶
多翻成苦土無絺綌賣間有乏資與空存麻城名不見¶
製白紵赤日爍閭閻卉服多困屢一物差可意美竹産¶
村塢削皮為枕簟纎巧類織組涼光泛琉璃病後難寢¶
<pb:KR4h0117_WYG_281-7a>¶
處此身不足惜所願六事舉閔兹烽燹餘民命滿荆楚¶
可恠近日來船兵忽暴禦快槳躐洪濤刼貨殺物主登¶
岸拆郵亭伏莽襲商賈巴河遇三人投之急流去一人¶
浮水還赤體無寸縷疆域幸開闢道路仍齟齬偶逢使¶
者歸封書聞政府敢陳骨鯁言天髙聽常俯踪跡懸幽¶
逺庶效㳙埃補¶
　　　江色¶
竹屋晨啟闗江色直飛入空碧壓几案隂隂四壁濕玻¶
<pb:KR4h0117_WYG_281-7b>¶
瓈作天地泠然手可挹萬象隨升降元氣動呼吸臨岸¶
步觀漲石堦沒千級岷巴與湘漢衆水大會集合流東¶
北去海水亦起立¶
　　　秋夜¶
秋分氣初爽燈火新照夜蟋蟀在我宇鹿豕過簷下商¶
颷戛松竹聲樂殷風雅旅人空嘆室聴此稍慰藉四時¶
寒暑代秋淒殊可訝山川變寂寥草木動衰謝況乃尚¶
殊方未得税星駕自非强寛夷鬱結莫傾冩命途有或¶
<pb:KR4h0117_WYG_281-8a>¶
然意欲問造化蒼然嘿無語列緯芒彩射漫漫未能旦¶
天地一邸舍¶
　　　夢覺¶
夢覺山雨來萬㸃擊虚瓦泠泠玉磬音隳我羈枕下回¶
颷撼松濤曲奏迭髙雅此身卧鈞天傲睨洞庭野造物¶
𢠢孤寂作意為陶冩殘夜破幽閴心耳俱洒洒清吟答¶
洪調勿謂和者寡¶
　　　送秦君用¶
<pb:KR4h0117_WYG_281-8b>¶
萬山丹翠浮楚天熊蹲龍奔隠雲煙長沙零陵相後先¶
一水走碧雄澬川地饒黍稷麻麥田瘴不為癘暑不煎¶
蘓溪僻境民受㕓蜂屯魚貫紛牽連草荒公廨屋數椽¶
皷角聲撼天南邊秦君下馬藍袂鮮官閒晝永如神仙¶
令嚴兵伍采棒懸平蕪月白大熟眠出自富家真象賢¶
寶視經書唾視錢平生周急心所便況乃募粟綸音宣¶
堯湯曽遇水旱愆従古有饑無此年聞之殊覺心惻然¶
我發我庾實且堅瓊粻滿載江上船順流不日經淮堧¶
<pb:KR4h0117_WYG_281-9a>¶
鶻形久病成甦痊報以美秩天官銓御煤香濕黄錦牋¶
手彈冠塵理腰纒春風溪亭飛栁綿銀筝侑酒喧離筵¶
㠶開水驛弓控弦洞庭浪噴蛟魚涎巍峯隠隠飛鴈旋¶
岸口迓卒森戈鋋峒猺帖服無警傳滿簾日色薫蘭荃¶
公田飯飽跨錦韉入城為訪濓溪泉¶
　　　送文元粲游學杭城¶
錢塘繁華甲天下雨霽湖山翠如畵朱樓人醉綺羅春¶
緗帙誰諳燈火夜一時見君真拔俗千里尋師遙税駕¶
<pb:KR4h0117_WYG_281-9b>¶
生長富貴厭膏粱雋嚼經書如膾炙采鳯鳴陽出丹穴¶
蒼隼凌秋飛太華柏垣繡斧風烈存椿府屏車光寵亞¶
名賢奕世妙有傳赤箭南金貴無價閉門功比螢雪勤¶
入室氣與芝蘭化自喜髙懐孤月朗頗厭辨口懸河㵼¶
詞林驚見爛春葩聖田侍穫豐秋稼寸心莫逐汗漫場¶
萬里當會神眀舍客中昆弟共綢繆嵗杪杯盤聊慰藉¶
胥濤海口撼風霆吴阜城心起臺榭蓮衣紅映歌艇筵¶
栁絲青拂鈿車帕遽令此志生蠱惑何異無知歸罟擭¶
<pb:KR4h0117_WYG_281-10a>¶
直須意氣慎交遊而今習俗多浮詐策勲行矣當盛年¶
展巻朗然了清暇詔書今日科制復文星徹曉光芒射¶
相期才器擢眀廷早植棟梁成大厦春風吹上杏花枝¶
天衢飛鞚青雲靶¶
　　　至正戊子下第南歸與同貢黄章仲珍雷燧景¶
　　　　陽同舟仲珍賦詩因走筆次韻¶
鳳城酒美燕姬歌禁花紅飄金水河雨香翠島春晝暖¶
魚龍陸海揚風波天門咫尺不可到奈此颷摧風翼何¶
<pb:KR4h0117_WYG_281-10b>¶
時乎未至應有待壯年不必傷蹉跎君看松柏成大材¶
厯嵗雪霜誰見過拂衣南出指歸路回首京闕山嵯峨¶
日髙原頭紅霧散潮平沽口青銅磨牽船泝流狂風逆¶
登車避閘飛塵多黄樓憑河逺眺望身如㝠鴻超網羅¶
客途笑語浣羈思詞鋒捷出如揮戈天生人才必用世¶
豈無文藻宣金科鸞臺鳳閣總華要不然玉署聫鳴珂¶
丈夫小挫未為辱正氣耿耿非有它匣中古硯助神變¶
銅蟾飽水手屢摩隨身亦有勲業鏡依然照我顔色酡¶
<pb:KR4h0117_WYG_281-11a>¶
與君今日動髙興買酒共酌澆天和¶
　　　送僧芳蘭谷住持明招寺¶
幽蘭之生在深谷詎以無人而不芳鉢盂朝采墜露飲¶
青蓮薝葡停馨香谷中空眀若圎鏡須彌環海日月光¶
傲睨天台髙鬱蒼五百痴衲岩穴藏小乗留戀不死鄉¶
何緣比肩大法王後代演經談渺茫天花紛飛七寶床¶
逺窺正覺如望洋伊誰面壁文字忘獨棲金華山滿房¶
定中趺坐嵗月長聲音色相等妄幻自謂學佛非荒唐¶
<pb:KR4h0117_WYG_281-11b>¶
氷壺石筍出雲漢飄然凌虚觀十方龍蟠法界氣紫黄¶
渡杯如電江聲涼偶然乞得袈裟地巳被東萊建道場¶
東萊先隴在武義非為薦福生天堂正緣人家有興廢¶
寺觀經久願力强金坊寶閣鐘皷震馬鬛肻使樵蘓傷¶
我思儒門經濟業發育萬物隨翕張存心養性禪所宗¶
浩氣剛大仙揣童空𤣥衍説原有自勸人作善來百祥¶
雖云離倫絶世故恃此禮樂扶綱常何必火書廬其居¶
然後鄒魯文教昌東萊雲車自天降撫掌應笑吾言狂¶
<pb:KR4h0117_WYG_281-12a>¶
　　　送王克敏安豐錄事兼簡元中宣差¶
同入南宫試逡巡愧不才都城留字别昇郡寄書來寒¶
雪森松檜春陽活草萊長官煩問訊東楚憶持杯¶
　　　送易長卿¶
南仕衣難綠東歸鬢欲皤儒流淹贊佐官事輟吟哦春¶
動芝蘭砌秋澄菡萏波長官前進士降揖禮容多¶
　　　其二¶
椿庭山不老棣館祿方新顧我知名久逢君問話親琴¶
<pb:KR4h0117_WYG_281-12b>¶
書藏舊物碑畫撫奇珍煙浪垂虹晩東吴見故人¶
　　　自大闗至小闗¶
山路多盤折無勞怨苦辛深岩不見日崠雪㡬經句衣¶
薄肌生粟輪馳眼翳塵想應慈母意日日望行人¶
　　　送人赴幕職¶
浙西第一縣幕下總諸曹興逐雲山逺心忘案牘勞冩¶
詩嘲月兔呼酒擘霜螯應有安民策方知贊畫髙¶
　　　送人赴浙東¶
<pb:KR4h0117_WYG_281-13a>¶
處儉愛虀淡嗜經如樜甜香煤浮硯沼短燭照書簾鮚¶
岸漲春水鰌潮沃夜蟾十年交誼厚兩地别懐添¶
　　　幽居雜興次監郡韻¶
幽居無限好托興在雲林蘭氣山軒静槐隂石逕深霜¶
螯肥斫玉臘酒滿浮金對境皆成樂逍遙物外心¶
　　　又¶
幽居無限好松竹翠成林放鶴髙天濶尋仙古洞深棲¶
身三畝宅絶念四知金舒巻隨時異非無愛國心¶
<pb:KR4h0117_WYG_281-13b>¶
　　　又¶
幽居無限好猿鳥語髙林嵗月催人速煙霞得趣深葱¶
裾曽織翠茘帶巳圍金富貴尋常事安能動此心¶
　　　又¶
幽居無限好流水繞疎林教子書囊富留賔酒盞深閒¶
添詩裏畵儉有俸餘金石上閒琴操悠然太古心¶
　　　又¶
幽居無限好爽氣挹蒼林採藥穿雲逺烹茶汲井深牀¶
<pb:KR4h0117_WYG_281-14a>¶
存題巻筆笥出鬻書金時有馴鷗狎忘機静此心¶
　　　又¶
幽居無限好倦鳥喜投林野韻思髙古公文厭刻深鼎¶
彞三代器酒食二疏金目送飛雲逺還存物外心¶
　　　病後¶
飲水味吾易秋江亦讓清寒初身欲蟄病後髮重生乞¶
米親書帖淹葅未滿罌髙天風露潔庭菊晩含英¶
　　　秦淮寓舍¶
<pb:KR4h0117_WYG_281-14b>¶
官久忘羈思門幽類隠居犧圖天地象鮒壁帝王書秋¶
徑霜前菊朝盤雨後蔬西風吹短鬂歸夢鴈來初¶
　　　習静¶
雙闥曉未闢一天秋氣清雨溪分硯水風木厭瓢聲習¶
静調冲氣耽書老此生上官詢近候片語悉真情¶
　　　晩晴¶
江上秋隂薄晩風生樹顛髙塵捲蒼靄歸鳥度青天牧¶
馬平蕪野捕魚斜日船千村新稻熟茅屋起炊煙¶
<pb:KR4h0117_WYG_281-15a>¶
　　　自效¶
出入兵戎裏揮毫代執戈病餘身易老日短事偏多山¶
月出青靄江風生白波心専圖報效才薄愧蹉跎¶
　　　寒夜¶
書几殘燈在房櫳清夜徂髙鴻呌雲冷眀月照人孤銀¶
箭遙傳漏紅金不到爐擁衾纔暝目飛夢滿江湖¶
　　　寄豐叔良¶
見説郊居好行吟野趣多溪魚罾上活山鳥酒邊歌雪¶
<pb:KR4h0117_WYG_281-15b>¶
屋炊紅米秋江老翠蛾㡬回時序換柰此别離何¶
　　　又¶
阿咸九月到寄我尺書看盡日不釋手空江頻倚欄鄉¶
山微雨外客夢一忩寒遙想林泉勝無憂寢食安¶
　　　省中夜直¶
長廊羣椽散従者煑茶供寒雨連深夜清燈照病容眀¶
生白雪壁響度順風鐘松火爐中燼神清睡不濃¶
　　　櫓港¶
<pb:KR4h0117_WYG_281-16a>¶
昔年遊此地市井簇人煙水驛官船皷花林酒閣絃重¶
來盡蘆渚何異變桑田回望&KR0008;磯在臨流獨悵然¶
　　　繁昌¶
午過繁昌邑山鷄誤近郊戰場枯白骨行徑老黄茅官¶
廨新臨水人家類結巢鳯凰山獨好寒翠動吟嘲¶
　　　石窩¶
飛巒立萬石正面俯清波心喜到佳處吾將營此窩江¶
蕪煙浩蕩野竹雪婆娑凍鸌相㸔久忘機意共多¶
<pb:KR4h0117_WYG_281-16b>¶
　　　荻港¶
空垣霜蘚濕雞犬四無聞恠樹作人立㫁碑經火焚溝¶
魚争雪水山鳥哢朝昕信步不知處風林樵運斤¶
　　　過池陽¶
一錢有華胄三載守名邦我偶經秋浦無由共夜忩煙¶
雲浮逺樹雪月照空江倚棹西南去應慚過鴈雙¶
　　　題池口驛¶
孤㠶向江漢四野息風塵忽見滿山雪因之懐故人滄¶
<pb:KR4h0117_WYG_281-17a>¶
波遙注海凍樹暗藏春他日重來處桑麻雨露新¶
　　　次安慶¶
年餘罷争戰地美類承平茅屋添新户江流繞舊城闗¶
津遮道問將帥出郊迎天晩煙波濶催行月未眀¶
　　　泊巴河¶
蘭溪行過後迤邐到巴河江狹無磯險沙平有港多鄰¶
舟同永夜漁火照寒波獨惜年華宴其如道逺何¶
　　　晩至武昌¶
<pb:KR4h0117_WYG_281-17b>¶
行至二十日來臨鸚鵡洲環城屯虎旅伐皷衛龍舟新¶
月羞初夜寒雲黯一樓波間燈影宻穏泊且無憂¶
　　　黄岡寓所¶
霧雨一城暗棃花三月天空梁春蟻墮疎壁暮蚊穿草¶
宻藏枯井苔荒蝕㫁磚開門山色好飛翠落吟箋¶
　　　郡寓偶成¶
江月簫聲逺城春竹色斑天文鶉尾次地險虎頭闗綰¶
綬此為郡結茅先對山雨晴聞布穀鬬草未能閒¶
<pb:KR4h0117_WYG_281-18a>¶
　　　雨過¶
雨過山添色推忩翠撲衣秧隨新水長蝶趂落花飛江¶
近簷頭掛春従客裏歸沙乾聊可步倚杖綠隂肥¶
　　　追悶¶
數日情懐惡連宵風雨多憂來成展轉事至罷吟哦園¶
樹肥椒子煙叢長薜蘿一春不對鏡正恐鬢絲皤¶
　　　縦步¶
傍市人家聚瀕江草逕遙燕尋曽到屋魚候未來潮訪¶
<pb:KR4h0117_WYG_281-18b>¶
友聊乗興扶笻直過橋晩峰煙外見重疊翠如澆¶
　　　遣興¶
鵠立疎晨仗蜂喧聚晩衙寓居多澤水吾分合漁槎未¶
病常儲藥無眠減啜茶従人笑潘岳垂老更栽花¶
　　　湖鄉¶
淝水新無警湖鄉頗有年稻田驅夜豕蓮蕩捕秋鯿邏¶
卒黄茅戍歸人白板船數家依綠樹斜日照炊煙¶
　　　寄呈従兄松雲翁¶
<pb:KR4h0117_WYG_281-19a>¶
別兄二載久介夀六旬餘清健如强日蕭閒守故居薄¶
田供伏臘稚子業詩書小弟亦垂老還思到里閭¶
　　　九月朔得阿晟所寄藥物¶
人自金陵至兒封藥物來家書千里達旅況一時開病¶
想丹砂鼎緣慳玉露杯喜看葅醢列鄉味出瓶罍¶
　　　九月七日雨¶
兩月晴眀久昨宵風雨聲寒催秋色老病怯袷衣輕故¶
壘低雲黑荒衢濕蔓縈重陽時節近客裏助淒清¶
<pb:KR4h0117_WYG_281-19b>¶
　　　秋夜¶
青燈對無語白日透虚櫺乍冷壁虫響向風山葉零更¶
長無久睡意到索遺經心境有餘寂秋聲自厭聴¶
　　　人生¶
人生在天地隨寓即為家着處燕營壘行踪鶴印沙征¶
衫霑野露舊隠笑溪花還勝陽山令篁茅障海涯¶
　　　晩風¶
暮秋連日熱向晩大風寒變態如翻手衰容怯倚欄降¶
<pb:KR4h0117_WYG_281-20a>¶
霜中氣應吹月上雲端木葉蕭蕭脱淒聲接夜䦨¶
　　　夜永¶
山深無刻漏夜永不知更忩白只疑旦月斜猶未眀離¶
人江北住華髮枕間生孤館此懐寂㫁鴻何處聲¶
　　　雨館偶成¶
山中三日雨榻上一氊寒野暝雲吞樹溪回雪舞湍孤¶
飛迷白鳥數㸃淡蒼巒閉户空林下蕭條意强寛¶
　　　泊松山湖¶
<pb:KR4h0117_WYG_281-20b>¶
風逆湖波湧維舟傍淺沙松山雙石巘茅舍㡬人家霜¶
樹眀丹葉寒蔬長綠芽客鄉今夜月伴我宿蘆花¶
　　　發松山湖¶
朝雨止還作征人去復留輕雲微放日近午始行舟雙¶
島煙波繞重湖晝夜流白鷗飛適意擾擾見渠羞¶
　　　官廨北澗偶步¶
碧澗依山麓蒼松掛野藤泉清見魚泳磴絶少人登龍¶
井苔封甃鳬田草沒塍舊時豐邑屋廢址接丘陵¶
<pb:KR4h0117_WYG_281-21a>¶
　　　聞除代者及召還之命¶
年殘動歸思客至報除書海内招文學淮南起謫居故¶
人存有㡬短髮病來疎天朗朝陽出能無照曳裾¶
　　　臘八日發桐城¶
邑人生悵怏送别郭東門凍木知春早晴風捲霧昬石¶
橋分古道野燒露新痕行處山農説留聲到子孫¶
　　　入境¶
船頭雞未唱巳過數重磯原野新浮霽兒童逺候歸好¶
<pb:KR4h0117_WYG_281-21b>¶
山如故友髙鳥笑征衣指顧龍灣近無勞嘆久違¶
　　　采石晩渡¶
殘霞逺樹水雲中淮甸江鄉有路通沙影分開晴浪白¶
櫓聲搖落夕陽紅風前宿鷺投疎葦岸上征人望短篷¶
幸有蛾眉解迎客無勞更嘆暮途窮¶
　　　送劉仲彬¶
天塹僅同衣帶水霎時搖過渡頭船半簾霜月留孤館¶
兩岸江淮共一天鏡裏年華催綠鬢屋西山色擁青氊¶
<pb:KR4h0117_WYG_281-22a>¶
月蛾裁得緋衫就桂子風髙待著鞭¶
　　　送奉使宣撫䕶都右丞(時過/太平)¶
面承天語出京華春滿江南百萬家碧落雲開懸月鏡¶
青天霜晩避雷車恤刑宛合虞朝典道逺如乗漢使槎¶
原隰咨諏王事畢懽浮玉色見褒嘉¶
　　　探梅¶
東君消息乍來時訪問江頭慰所思踏雪且行新霽路¶
向陽應有半開枝遙知暖意回苔榦驚喜寒香度竹籬¶
<pb:KR4h0117_WYG_281-22b>¶
又恐重來花爛熳細看蓓蕾最相宜¶
　　　登髙凌歊臺¶
粉黛香銷輦路荒雨晴菊意媚重陽長江落木秋無際¶
短帽西風鬂有霜千嶂馬騰環重鎮萬松龍舞䕃禪房¶
英雄多被繁華誤蜀雪湘雲舊恨長¶
　　　題青田劉氏園亭詩巻¶
湖光近接少微星𤣥鶴飛來洞不扄天雨好花開桂苑¶
地栽脩竹似蘭亭文魚躍水憑欄看黄鳥吟春隔樹聽¶
<pb:KR4h0117_WYG_281-23a>¶
江左芹香縦留客故山歸夢繞銀屏¶
　　　嵗暮即事¶
慰藉情懐臘酒香光隂背我去堂堂驛梅初破兩三蘂¶
官厯惟餘五六行㫁送殘年多雨雪逢迎老境是星霜¶
街衢擊皷驅儺出却喜邦民共樂康¶
　　　觀瀾亭¶
江頭下馬俯驚湍懶把嬌娥作意看鯨背風煙詩客逺¶
酒邊花木醉翁歡日斜淮浦漁歌近秋老呉天鴈字寒¶
<pb:KR4h0117_WYG_281-23b>¶
萬頃銀河生脚底乗槎何似倚欄杆¶
　　　三湖¶
三澤茫茫一碧連白蘋風起棹歌傳樹頭煙浪浮沈日¶
水底星河上下天葦長新沙留鴈夢草腥殘箔濕蛟涎¶
何當結屋瓊瑤窟買取臨隄二頃田¶
　　　嵩溪詩會¶
亭樹隂中共倚欄春雲藹藹出毫端嵩泉香透銀箋滑¶
溪月清分雪枕寒官久似嫌龜紐重客來寜惜蟻觴乾¶
<pb:KR4h0117_WYG_281-24a>¶
南歸衣拂京塵汚喜見驪珠落玉盤¶
　　　秋日述懐¶
一氊雖冷寄名邦却愧辭巢燕子雙風送霜華來短鬂¶
秋隨鴈影落疎忩廿霖透地晴觀稼缺月當樓夜聴江¶
佳客相過常滿座清貧每欠酒盈缸¶
　　　送賀憲史赴廣東¶
英才適用出儒庠自喜參承繡斧光粤雪夜寒飛海嶠¶
巒煙曉霽避風霜紵袍清挹芙蓉水椰椀香凝荔子漿¶
<pb:KR4h0117_WYG_281-24b>¶
北望鳳臺真捷徑先將文采動遐荒¶
　　　送姚秀才歸桃源¶
客路隨身一束書凌雲氣似馬相如孤燈江館厭紅粟¶
三月淮鄉多白魚遇世豈容淹楚璞到家惟喜奉潘輿¶
桃源雨霽春如錦更望瓊林欲駐車¶
　　　館中山朝元觀作¶
自出徵租五十日朝元閣下首頻搔客中喜遇故鄉友¶
秋後自憐疏布袍大火流空望霖雨西風入湖飛雪濤¶
<pb:KR4h0117_WYG_281-25a>¶
扁舟又欲渡江去桂影滿身眀月髙¶
　　　送鐵元起監歸州¶
川口通衢熊繹城兒童竹馬走相迎三巴草樹春浮動¶
萬舸風濤雨蕩平晩市炊煙連白帝曉山旭日射紅旌¶
政成當入蘭臺選熟路霜蹄上玉京¶
　　　送戴生¶
姑孰亭前綠藻肥會稽山上白雲飛四郊兵氣頻聞警¶
一榻燈光只夢歸舟子争潮喧熟路海魚脩饌奉重闈¶
<pb:KR4h0117_WYG_281-25b>¶
姚江在望渾非逺肻踏梭船訪釣磯¶
　　　岳王墓¶
十二金牌發帝宫儘憑讒舌害元功君臣樂土偷安遂¶
父子邊庭屬望空莫掩青山千載恨常懸白日寸心忠¶
英靈只在棲霞嶺塚樹無枝偃北風¶
　　　寓姑蘓半塘寺¶
息程來借贊公房暫泊扁舟向石塘苔逕煙蘿浮竹翠¶
風簷花雨發天香僧依法座持仙梵人叩禪機入道場¶
<pb:KR4h0117_WYG_281-26a>¶
眀訪虎丘應不逺雲邊樓閣擁青蒼¶
　　　虎丘¶
海擁危峯翠拂天瘞來池劍化蜿蜒樓臺隠映王珣宅¶
樹石荒涼陸羽泉古塚月眀無踞虎芳林春盡有啼鵑¶
名山勝境闗情處祇為尋登數繫船¶
　　　毘陵道中¶
孤㠶斜日領舟行逺道無山為送迎沙店疎籬堪問酒¶
煙村髙樹不聞鶯一灣野水鷗波静到處蘋香客思清¶
<pb:KR4h0117_WYG_281-26b>¶
莫嘆飛蓬類踪跡成名自昔在書生¶
　　　秋夜懐友寄秦伯容太守等¶
夜永懐人頻有夢日來作郡到無為江淮漸見干戈息¶
草木先承雨露滋家累相忘勤國事郊行遍問撫民痍¶
西風依舊秋容好未暇登髙醉片時¶
　　　又¶
我憶西㕔劉博士手提判筆坐黄堂意髙自與青天逺¶
事簡偏知白晝長夢裏江環儀鳳閣望中草長臥龍岡¶
<pb:KR4h0117_WYG_281-27a>¶
人生出處皆由命先試奇才定一方¶
　　　贈鎮撫田無禽¶
鉄馬牙旗將帥才捷書頻到鳳凰臺陣雲䕶壘軍容整¶
塞月窺忩旅夢回横槊賦詩江海静揮觴酌客野梅開¶
囊書讀罷憑髙閣溪嶂秋清紫鴈來¶
　　　送别¶
將營戰甲氣横秋幕府衣冠坐運籌天下義師同滅楚¶
蜀中帝胄巳興劉星軺將命來華省錦誥覃恩遍列侯¶
<pb:KR4h0117_WYG_281-27b>¶
歸向轅門宣主徳滿城懽意動貔貅¶
　　　憶别¶
七年同在省東㕔回首征途夜戴星南國逺遊資幕府¶
西山爽氣挹江亭壯年報國心常赤賢主知人眼為青¶
鴻鴈未秋音信少每思佳語似蘭馨¶
　　　寄吴左丞¶
長沙爵邑舊鄱君曽住臨川壯武勲帝室遂能賔百粤¶
王孫今復將三軍火旗鉄馬晴觀陣玉帳銀燈夜話文¶
<pb:KR4h0117_WYG_281-28a>¶
北望金陵作鄉土鍾山佳處有飛雲¶
　　　送朱允升¶
年年應召赴秦淮此會留連百日偕王室議成新制作¶
客忩飛動舊情懐未霜荷葉迎潮棹初月梅花映雪齋¶
更約相逢多勝事御溝垂栁拂春街¶
　　　萬户趙禎見余訪單憲使不遇之作賡歌四章¶
　　　　雨中來謁用韻以答¶
驚見連篇錦繡文營中將校罕逢君投壺清致祭征虜¶
<pb:KR4h0117_WYG_281-28b>¶
執㦸多年揚子雲銀甲行穿江路栁丹心每效野人芹¶
一忩細雨初相識清馥如蘭滿室薫¶
　　　秦淮¶
古云天子氣佳哉誰使秦皇鑿地開銀漢西流環數曲¶
紫垣中起面三台每逢霖雨添黄潦更染春漪似綠苔¶
因此金陵都會勝兩隄煙栁䕃樓臺¶
　　　秋館書事¶
多年草樹未芟除野豕山麞走傍廬三五吏曹來捧牘¶
<pb:KR4h0117_WYG_281-29a>¶
欹斜客枕罷觀書秋江潮湧霜飛晩暮靄鴻征月上初¶
木落風髙生逺興思歸意不在鱸魚¶
　　　新春同遊蔣山即席賦¶
時維正月初五日人在鍾山第一峰石磴輕風隨去馬¶
寶珠佳氣結飛龍四方文物成嘉會六代京都覽舊蹤¶
我亦追隨冠盖後未容歸隠撫孤松¶
　　　四皓奕圗¶
安劉事畢返林丘當局機心老未休松下樵夫應暗笑¶
<pb:KR4h0117_WYG_281-29b>¶
先輸一着與留侯¶
　　　次韻溪居¶
暖天漲霧結春隂花片隨波半欲沈病鶴林疎飛不起¶
却輸黄鳥占髙林¶
　　　早行¶
月光斜墜樹淒迷山路崎嶇信馬蹄撲面霜風行十里¶
村墟漸近始聞雞¶
　　　旅夜聞雨¶
<pb:KR4h0117_WYG_281-30a>¶
夜雨巡簷㵼瀑聲忩虚燈暗旅魂驚思家非是無歸夢¶
自信離人夢不成¶
　　　初歸¶
幽薊歸來鬢若絲故園三徑草離離慰人猶有籬邊菊¶
强吐秋光滿舊枝¶
　　　秋山曙色圖¶
樹含曉色䕶林巒重露如嵐滴翠寒猿鳥儘逢山叟慣¶
未嘗驚恠竹皮冠¶
<pb:KR4h0117_WYG_281-30b>¶
　　　懐友¶
别來消息久無聞目㫁江東只見雲遙想蘋洲吟咏處¶
寸心常繫白鷗羣¶
　　　送何令歸江右¶
故山猿鶴正相招非是淵眀懶折腰想見章江門外栁¶
待君歸繫木蘭橈¶
　　　過田家¶
緑藏芳屋樹無花穀浸田疇巳茁芽正是春蚕成熟後¶
<pb:KR4h0117_WYG_281-31a>¶
不聞籬落響繰車¶
　　　舟中望虎丘¶
青葱殿塔倚斜曛樹色嵐光杳莫分今夜名山當借宿¶
不教閒却半床雲¶
　　　墨竹¶
煙雨涳濛翠影雙滿林清氣逼寒江雲間禁直青綾夜¶
一片秋聲起瑣忩¶
　¶
<pb:KR4h0117_WYG_281-31b>¶
　¶
　¶
　¶
　¶
　¶
　¶
　¶
　石倉厯代詩選巻二百八十一¶
