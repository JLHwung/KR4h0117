# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.755041
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷六十三
<pb:KR4h0117_WYG_063-1a>¶
欽定四庫全書¶
　石倉歴代詩選巻六十三¶
　　　　　　　　　　　　明　曹學佺　編¶
　中唐十七¶
　　張繼(字懿孫/兖州人)¶
　　　郢城西樓吟¶
連山盡塞水縈迴山上戌門臨水開朱欄直下一百丈¶
日暖遊鱗自相向昔人愛險閉層城今人復愛閒江清¶
<pb:KR4h0117_WYG_063-1b>¶
沙洲楓㟁無求客草緑花開山鳥鳴¶
　　　馮翊西樓¶
城上西樓倚暮天樓中歸望正悽然近郭亂山横古渡¶
野莊喬木帶新煙北風吹雁聲能苦逺客辭家月再圓¶
陶令好文常對酒相招那惜醉為眠¶
　　　登丹陽樓¶
寒臯那可望旅客又初還迢逓髙樓上蕭疎凉野間暮¶
晴依逺水秋興屬連山浮客時相見霜凋朱翠顔¶
<pb:KR4h0117_WYG_063-2a>¶
　　　酬張二十員外前國子博士竇叔向¶
故交日零落心賞寄何人幸與馮唐遇心同迹復親語¶
言未終夕離别又傷春結念湓城下聞猿詩興新¶
　　　晩次淮陽¶
微凉風葉下楚俗轉清閒候館臨秋水郊扉掩暮山月¶
明潮漸滿露濕雁初還浮客了無定萍流淮海間¶
　　　初出徽安門¶
洛陽天子縣金谷石家鄉草色侵官道花枝出苑墻書¶
<pb:KR4h0117_WYG_063-2b>¶
成休逐客賦罷遂為郎貧賤非吾事西遊當自强¶
　　　㑹稽秋晩奉呈于太守¶
寂寂訟庭幽森森㦸戸秋山光隐危堞湖色上髙樓禹¶
穴探書罷天台作賦遊浮雲將越客歲晩共淹留¶
　　　送竇十九判官使江南¶
遊宦淹星紀裁詩鍊土風今看乗傳去那與問津同南¶
郡過徐子臨川謁謝公思歸一惆悵干越古亭中¶
　　　江上送客遊廬山¶
<pb:KR4h0117_WYG_063-3a>¶
楚客自相送霑裳春水邉晩來風信好併發上江船花¶
映新林㟁雲開瀑布泉愜心應在此佳句向誰傳¶
　　　送張中丞歸幕¶
獨受主恩歸當朝似者稀玉壺分御酒金殿賜春衣拂¶
席流鶯醉鳴鞭駿馬肥滿臺簪白筆捧手戀清輝¶
　　　春夜皇甫冉宅歡宴¶
流落時相見悲歡共此情興因樽酒洽愁為故人輕暗¶
滴花垂露斜暉月過城那知横吹曲江外作邉聲¶
<pb:KR4h0117_WYG_063-3b>¶
　　　題嚴陵釣臺¶
舊隐人如在清風亦似秋客星沈夜壑釣石俯春流鳥¶
向深枝聚魚依淺瀬遊古來芳餌下誰是不吞鈎¶
　　　送鄒判官往陳留¶
齊宋傷心地頻年此用兵女停襄邑杼農廢汶陽耕使¶
者乗軺去諸侯擁節迎深仁荷君子薄賦恤黎氓火燎¶
原猶熱波揺海未平應將否泰理一問魯諸生¶
　　　奉送王相公赴幽州¶
<pb:KR4h0117_WYG_063-4a>¶
黄閣開幃幄丹墀拜冕旒位髙湯左相權總漢諸侯不¶
改周南化仍分趙北憂雙旌過易水千騎入幽州塞草¶
連天暮邉風動地愁無因隨逺道結束佩吳鈎¶
　　　酬李書記校書越城秋夜見贈¶
東越秋城夜西人白髪年寒城警刁斗孤憤抱龍泉鳳¶
輦棲岐下鯨波鬬洛川量空海陵粟賜汎水衡錢投閣¶
嗤揚子飛書代魯連蒼蒼不可問予亦賦思𤣥¶
　　　㑹稽郡樓望雪¶
<pb:KR4h0117_WYG_063-4b>¶
江城昨夜雪如花郢客登樓望霽華大禹壇前仍聚玉¶
西施渚上更飄紗簾櫳向晩寒風度睥睨初晴落影斜¶
數處㣲明消不盡湖山清映越人家¶
　　　陸沈詩上禮部楊侍郎¶
調與時人背心將靜者論終年帝城裏不識五侯門¶
　　　楓橋夜泊¶
月落烏啼霜滿天江村漁火對愁眠姑蘇城外寒山寺¶
夜半鐘聲到客船¶
<pb:KR4h0117_WYG_063-5a>¶
　　閶門即事¶
耕夫召募逐樓船春草青青萬頃田試上吳門看郡郭¶
清明幾處有新煙¶
　　　上清詞¶
紫陽宫女捧丹砂王母令過漢帝家春風不肯停仙馭¶
却向蓬萊看杏花¶
　　　安公房問法¶
流年一日復一日世事何時是了時試向東林問禪伯¶
<pb:KR4h0117_WYG_063-5b>¶
遣將心地學瑠璃¶
　　張南史(字季直/幽州人)¶
　　　雪中行¶
繁花飛玉屑隂風凝暮節高嶺虛以晶平原廣而潔初¶
從雲外飄還向空中噎妙舞洛陽人應憐郢歌絶¶
　　　竹¶
竹價長東南别種殊草木成林處處雲抽笋年年玉天¶
風起成韻池水涵更緑閒臨庾信園數竿心自足¶
<pb:KR4h0117_WYG_063-6a>¶
　　　草¶
芳草忽復滋滿地催人老金鋪沿玉砌荒城埋古道青¶
青千里遥悵悵三春早每逢南北離乍逐東西倒本是¶
山中人王孫慰懷抱¶
　　　月¶
月暫盈還缺虛空生溟渤散彩光無際移輪不暫歇桂¶
殿入西秦菱歌映南越正看秋霧巻莫待闗山没天涯¶
地角不可尋清光永夜何超忽¶
<pb:KR4h0117_WYG_063-6b>¶
　　　奉酬李舎人秋日寓直見寄¶
秋日金華直遥知玉佩清九重門更肅五色詔初成槐¶
落宫中影鴻髙苑外聲翻從魏闕下江海寄幽情¶
　　　同韓侍郎秋朝使院¶
重門啟曙闗一葉報秋還露井桐柯濕風庭鶴翅閒忘¶
情簪白筆假夢入深山惆悵祗應此難裁語黙間¶
　　　賀崔中丞中秋月¶
秋夜月偏明西樓獨有情千家看露濕萬里覺天清映¶
<pb:KR4h0117_WYG_063-7a>¶
水金波動銜山桂樹生不知飛鵲意何用此時驚¶
　　　富陽南樓望浙江風起¶
南樓渚風起樹杪見滄波稍覺征帆上蕭蕭暮雨多沙¶
洲殊未極雲水更相和欲問任公子垂綸意若何¶
　　　寄中書李舍人¶
昨宵凄㫁處對月與臨風鶴病三江上蘭衰百草中題¶
詩隨謝客飲酒寄黄翁早歲心相待還因貴賤同¶
　　　宣城雪後還望郡中寄孟侍御¶
<pb:KR4h0117_WYG_063-7b>¶
臘後年華變闗西驛騎遥塞鴻連暮雪江栁動寒條山¶
水還鄣郡圖書入漢朝髙樓非别處故使百憂銷¶
　　　殷卿宅夜宴¶
日暗城烏宿天寒櫪馬嘶詞人留上客妓女出中閨積¶
雪連燈照迴廊映竹迷太常今夜宴誰不醉如泥¶
　　　西陵懷靈一上人兼寄朱放¶
淮海風濤起江闗憂思長同悲鵲遶樹獨坐雁隨陽山¶
晩雲藏雪汀寒月照霜由來濯纓處漁父愛滄浪¶
<pb:KR4h0117_WYG_063-8a>¶
　　　寄靜虛上人雲門¶
寒川白雲裏法侣自提擕竹逕通城下松門隔水西方¶
同沃洲去不自武陵迷髣髴心知處髙峰是㑹稽¶
　　　送司空十四北遊宋州¶
九拒危城下蕭條送爾歸寒風吹畵角暮雪犯征衣道¶
里猶成間親朋重與違白雲愁欲㫁看入大梁飛¶
　　　送朱大遊塞¶
歲暮一為别江湖聊自寛且無人事處誰為客行難郢¶
<pb:KR4h0117_WYG_063-8b>¶
曲憐公子吳州憶伯鸞蒼蒼逺山際松柏獨宜寒¶
　　　送鄭録事赴太原¶
歎息不相見紅顔今白頭重為西候别方起北風愁六¶
月胡天冷雙城汾水流盧諶即故吏還復向并州¶
　　　送余贊善使還赴薛尚書幕¶
音書不可論河塞雪紛紛雁足期蘇武狐裘見薛君城¶
池通紫陌鞍馬入黄雲逺憶漳渠水平流幾處分¶
　　　送李侍御入茅山採藥¶
<pb:KR4h0117_WYG_063-9a>¶
苦縣家風在茅山道録傳聊聽驄馬使却就紫陽仙江¶
海從岐路雲霞入洞天莫令千歲鶴飛到草堂前¶
　　　泉¶
泉色淨苔蘚石激雲中懸津流通竹樹脉亂鬱山川扣¶
玉千聲應含風百道連太液歸池上雲陽出宫邉陵深¶
鑿不到添淚作潺湲¶
　　　獨孤常州北亭¶
北洫敞髙明憑軒見野情朝回五馬跡更勝百花名海¶
<pb:KR4h0117_WYG_063-9b>¶
樹凝煙逺湖田見鶴清雲光侵素壁水影蕩閒楹俗頼¶
褰帷謁人歡倒屣迎始能崇結搆獨有謝宣城¶
　　　早春書事奉寄中書李舍人¶
儒服山東士衡門洛下居風塵遊上路簡冊委空廬戎¶
馬生郊日賢人避地初竄身初浩蕩投迹豈躊躇翠羽¶
憐窮鳥瓊枝顧散樗還令親道術倒欲混樵漁敝緼袍¶
誰補飛蓬鬢少梳誦詩陪賈誼酌酒伴應璩鶴膝兵家¶
備鳬茨儉歲儲泊舟依野水開徑接園蔬暫閲新山澤¶
<pb:KR4h0117_WYG_063-10a>¶
長懷故里閭思賢乗朗月覽古到荒墟在竹慙充箭為¶
蘭幸免鋤那堪聞相府更遣詣公車蹇足終難進嚬眉¶
竟未舒事從因病止生寄負恩餘不見神仙久無由鄙¶
恡祛帝庭張禮樂天閣繡簪裾日色浮青瑣香煙近玉¶
除神清王子敬氣逐馬相如銅漏時常静金門歩轉徐¶
惟看五字表不記八行書宿昔投知已周旋謝起予祗¶
應高位隔詎是故情䟽為報周多士須憐楚子虛一身¶
從棄置四節苦居諸柳發三條陌花飛六輔渠靈盤浸¶
<pb:KR4h0117_WYG_063-10b>¶
沆瀣龍首映儲胥北海樽留客西江水救魚長安同日¶
逺不敢詠歸歟¶
　　　陸勝宅秋暮雨中探韻同作¶
同人永日自相將深竹閒園偶辟疆已被秋風教憶鱠¶
更聞寒雨勸飛觴歸心莫問三江水旅服從沾九日霜¶
醉裏欲尋騎馬路蕭條是處有垂楊¶
　　　春日道中寄孟侍御¶
春來遊子傍歸路時有白雲遮獨行水流亂赴石潭響¶
<pb:KR4h0117_WYG_063-11a>¶
花開不知山樹名誰家魚網求鮮食幾處人煙事火耕¶
昨日已嘗村酒熟一杯思與孟嘉傾¶
　　　江北春望贈皇甫補闕¶
閒園栁緑井桃紅野逕荒墟左右通清迥獨連江水北¶
芳菲更似洛城東時看雨歇雲歸岫每覺潮來樹起風¶
聞道金門堪濟世何須身與海鷗同¶
　　　酬張二倉曹楊子閒居見寄兼呈韓郎中左補¶
　　　　闕皇甫冉¶
<pb:KR4h0117_WYG_063-11b>¶
孤雲獨鶴自悠悠别後經年尚泊舟漁父致詞相借問¶
仙郎能賦許依投折芳逺計三春草乗興閒看萬里流¶
莫怪杜門頻乞假不堪扶病拜龍樓¶
　　　秋夜聞雁寄南十五兼呈空和尚¶
晩節聞君道趣深結茅栽樹近東林大師幾度曾摩頂¶
髙士何年更發心北渚三更聞過雁西城萬木動寒砧¶
不見支公與𤣥度相思擁膝坐長吟¶
　　暢當(河東/人)¶
<pb:KR4h0117_WYG_063-12a>¶
　　　宿報恩寺精舎¶
鐘梵送沈景星多露漸光風中蘭靡靡月下樹蒼蒼夜¶
殿若山横深松似澗凉羸然虎溪子遲我一虛牀杳杳¶
空寂舎濛濛蓮桂香擁褐依西壁紗燈靄中央¶
　　　天柱隐所重答江州應物¶
寂寞一悵望秋風山景清此中惟草色翻意見人行荒¶
徑饒松子深蘿絶鳥聲陽崖全帶日寛嶂偶通耕拙昧¶
難容世貧寒别有情煩君瓊玖贈幽懶百無成¶
<pb:KR4h0117_WYG_063-12b>¶
　　　自平陽館赴郡¶
晨興平陽館見月沈江水溶溶山霧披肅肅沙鷺起奉¶
恩謬符竹伏軾省頑鄙何當施教化媿迎小郡吏寥落¶
火耕俗征途青𡨕裏德綏及吾民刑施無乃耳擒奸非¶
性能多愍㑹衰齒恭承共理詔恒懼墜諸地¶
　　　山居酬韋蘇州見寄¶
孤木泄煙處此中山叟居觀雲寧有事耽酒詎知余水¶
定鶴翻去松欹峰儼如猶煩使君問更欲結深廬¶
<pb:KR4h0117_WYG_063-13a>¶
　　　軍中醉飲寄沈八劉叟(收入杜/集誤)¶
酒渴愛江清餘酣潄晩汀軟莎欹坐稳冷石醉眠醒野¶
膳隨行帳華音發從伶數杯君不見都已遣沈𡨕¶
　　　偶宴西蜀摩訶池¶
珍木鬱波池風荷左右披淺觴寧及醉慢舸不知移䕃¶
簟流光冷凝簪照影欹胡為獨羈者雪涕向漣漪¶
　　　奉送杜中丞赴洪州¶
詔出鳳皇宫新恩連帥雄江湖經戰陣草木待仁風豪¶
<pb:KR4h0117_WYG_063-13b>¶
右威行愛紆繁德自通多慙君子顧攀餞路塵中¶
　　　春日過曲江¶
帝里陽和日遊人到御園暖催新景象春認舊蘭蓀詠¶
德先臣没成蹊大樹存見桐猶近井看栁尚依門獻地¶
非更宅遺忠永奉恩又期攀桂後來賞百花繁¶
　　　登鸛雀樓¶
逈臨飛鳥上髙出世塵間天勢圍平野河流入斷山¶
　　　宿潭上¶
<pb:KR4h0117_WYG_063-14a>¶
夜潭有仙舸與月當水中佳賓愛明月遊子驚秋風¶
　　　别盧綸¶
故交君獨在又欲與君離我有新秋淚非闗秋氣悲¶
　　　題沈八齋¶
江齋一入宛亭亭因寄淪漣心杳𡨕緑綺琴彈白雪引¶
烏絲絹勒黄庭經¶
　　冷朝陽(大厯/間人)¶
　　　别郎上人¶
<pb:KR4h0117_WYG_063-14b>¶
過雲尋釋子話别更依依靜室開來久遊人到自稀觸¶
風香氣盡隔水磬聲微獨傍孤松立塵中多是非¶
　　　送逺上人歸京¶
夏臘歲方深思歸徹曙吟未離銷雪院已有過雲心寒¶
磬清函谷孤鐘宿華隂别京舊遊寺月色似雙林¶
　　　冬日逢馮法曹話懷¶
分襟二年内多少事相干禮樂風全變塵埃路漸難秋¶
林新葉落霜月滿庭寒雖喜逢知已他鄉歲又闌¶
<pb:KR4h0117_WYG_063-15a>¶
　　　中秋與空上人同宿華嚴寺¶
掃榻相逢宿論詩舊梵宫磬聲迎鼓盡月色過山窮庭¶
簇安禪草窗飛帶火蟲一宵何惜别回首隔秋風¶
　　　送唐六赴舉¶
秋色生邉思送君西入闗草衰空大野葉落露青山故¶
國煙霞外新鴻道路間碧霄知已遇叢桂若為攀¶
　　　瀑布¶
潺湲半空裏霖雨石房邉風激珠光碎山欹練影偏急¶
<pb:KR4h0117_WYG_063-15b>¶
流難起浪迸沫易成煙自古惟今日凄凉一片泉¶
　　　同張深秀才遊華嚴寺¶
同遊雲外寺渡水入禪闗立掃窗前石坐看池上山有¶
僧飛錫到留客話松間不是縁名利長來作伴閒¶
　　　宿柏巖寺¶
幽寺在巖中行惟一逕通客吟孤嶠月蟬噪數枝風秋¶
色生苔砌泉聲入梵宫吾師修道處不與世間同¶
　　　無題¶
<pb:KR4h0117_WYG_063-16a>¶
采菱歌怨木蘭舟送客魂銷百尺樓還似洛妃乗霧去¶
碧天無際水空流¶
　¶
　¶
　¶
　¶
　¶
　¶
<pb:KR4h0117_WYG_063-16b>¶
　¶
　¶
　¶
　¶
　¶
　¶
　¶
　石倉歴代詩選巻六十三¶
