# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.561904
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百一
<pb:KR4h0117_WYG_101-1a>¶
欽定四庫全書¶
　石倉歴代詩選卷一百一¶
　　　　　　　　　　　　明　曹學佺　編¶
　晩唐二十八¶
　　王貞白(字有道/信州人)¶
　　　長安道¶
曉鼓人已行暮鼓人未息梯航萬國來争先貢金帛不¶
問賢與愚但論官與職如何貧書生苦獻安邊策¶
<pb:KR4h0117_WYG_101-1b>¶
　　　洛陽道¶
喧喧洛陽陌奔走争先步惟恐著鞭遲誰能更廻顧覆¶
車雖在前潤屋何曾懼賢哉只二疏東門挂冠去¶
　　　放歌行¶
南渡洛陽津西望十二樓明堂坐天子月朔朝諸侯清¶
樂動千門皇風被九州慶雲從東來泱漭抱日流昇平¶
貴論道文墨將何求有詔徴草澤微誠將獻謀冠冕如¶
星羅拜揖曹與周望塵非吾事入職且遲留幸䝉國士¶
<pb:KR4h0117_WYG_101-2a>¶
識自脫負薪裘今者放歌行以慰梁甫愁位榮數斗禄¶
奉義本豐羞願得金膏遂飛雲亦可籌¶
　　　擬塞外征行¶
㓂騎滿雞田都䕶欲臨邊青泥方絶漠懐劒始辭燕旌¶
旗挂龍虎壯士募鷹鸇長城威十萬高嶺奮三千行行¶
向馬邑去去指祁連鼓聲遙斥塞兵氣逺衝天對陣雲¶
初上臨城月始懸風驚烽易滅沙暗馬難前恩重恒思¶
報心勞屢損年微功一可立身輕不自憐¶
<pb:KR4h0117_WYG_101-2b>¶
　　　田舍曲¶
古今利名路只在儂門前至老不離家一生常晏眠牛¶
羊晩自歸兒童戲野田豈思封侯貴惟只待豐年征賦¶
豈辭苦但願時官賢官府茍貪濁田舍生憂煎¶
　　　少年行¶
遊讌不知厭杜陵狂少年花時輕暖酒春服薄裝綿戯¶
馬上林苑鬬雞寒食天魯儒甘被笑對策鬂皤然¶
　　　其二¶
<pb:KR4h0117_WYG_101-3a>¶
弱冠投邊急驅兵夜渡河追奔鐡馬走殺虜寳刀訛威¶
静黒山路氣含清海波常聞為突騎天子賜長戈¶
　　　長門怨¶
葉落長門静苔生永巷幽相思對明月獨坐向空樓鳯¶
吹終難轉蛾眉祗自愁昭陽歌舞伴此夕未知秋¶
　　　湘妃怨¶
舜欲省蠻陬南廵非逸遊九疑沈白日二女泣滄洲目¶
極楚雲斷恨深湘水流至今聞鼓瑟咽絶不勝愁¶
<pb:KR4h0117_WYG_101-3b>¶
　　　古悔從軍行¶
憶昔仗孤劒十年從軍威論兵親玉帳逐虜過金微隴¶
水秋先凍關雲瞑不飛辛勤功業在麟閣志多違¶
　　　有所思¶
芙蓉出水時偶爾便分離自此無因見長敎挂所思殘¶
春不入夣芳信欲傳誰寂寞秋堂下空吟小謝詩¶
　　　出塞¶
玉殿論兵事君王詔出征新除羽林將曾破月支兵慣¶
<pb:KR4h0117_WYG_101-4a>¶
歴塞垣險能分部落情從今一戰勝不使虜塵生¶
　　　出自薊北門行¶
薊北連極塞寒色晝㝠㝠戰地骸骨滿長時風雨腥沙¶
河流不定春草凍難青萬户封侯者何謀静虜庭¶
　　　塞上曲¶
嵗嵗但防虜西征早晩休匈奴不繫頸漢將但封侯夕¶
照低烽火寒笳咽戍樓燕然山上字男子見須羞¶
　　　又¶
<pb:KR4h0117_WYG_101-4b>¶
誰唱關西曲寂寞夜景深一聲長在耳萬恨重經心調¶
古清風起曲終凉月沈却應筵上客未必是知音¶
　　　曉泊漢陽渡¶
落月臨古渡武昌城未開殘燈明市井曉色辨樓臺雲¶
自蒼梧去江從嶓冡來芳洲號鸚鵡用記禰生才¶
　　　隨計¶
徒步隨計吏辛勤鬂易凋歸期無定日鄉思羡廻潮冒¶
雨投前驛侵星過斷橋何堪穆陵路霜葉更瀟瀟¶
<pb:KR4h0117_WYG_101-5a>¶
　　　宫池産瑞蓮¶
雨露及萬物嘉祥有瑞蓮香飄雞樹近榮占鳯池先聖¶
日臨雙麗恩波照並妍願同指佞草生向帝堯前¶
　　　金陵懐古¶
恃險不種德興亡歎數窮石城幾換主天塹謾連空御¶
路疊民塚臺基聚牧童折碑猶有字多記昔英雄¶
　　　經故洛城¶
下世何久逺由來仰聖明山河徒自壯周召不長生幾¶
<pb:KR4h0117_WYG_101-5b>¶
主崇姦諂諸侯事戰争但餘崩壘在今古共傷情¶
　　　金陵¶
六代江山在繁華古帝都亂來城不守戰後地多蕪寒¶
日隨潮落歸帆與鳥孤興亡多少事回首一長吁¶
　　　秋日旅懐寄右省鄭拾遺¶
永夕愁不寐草蟲喧客庭半窗分曉月當枕落殘星鬂¶
髪逰梁白家山近越青知音在諌省苦調有誰聽¶
　　　贈劉凝評事¶
<pb:KR4h0117_WYG_101-6a>¶
棘寺官初罷梁園静掩扉春深顔子巷花映老萊衣談¶
史曾無滯攻書己造微即膺新寵命稱慶向庭闈¶
　　　御溝水¶
一帶御溝水緑槐相䕃清此泉涵帝澤無處濯塵纓鳥¶
道來雖險龍池到自平朝宗本心切願向急流傾¶
　　　商山¶
商山名利路夜亦有人行四皓卧雲處千秋疊蘚生晝¶
烟籠澗黒殘雪隔林明我待酬恩了來聽水石聲¶
<pb:KR4h0117_WYG_101-6b>¶
　　　終南山¶
千山凝黛色今古滿長安地去王都近人謀隱遁難水¶
穿諸苑過雪照一城寒為問紅塵裏誰同駐馬看¶
　　　廬山¶
嶽立鎮南楚雄名天下聞五峰高閡日九疊翠連雲夏¶
谷氷猶在隂巖晝不分惟應嵩與華清峻得為羣¶
　　　送友人南歸¶
南國菖蒲老知君憶釣船離京近殘暑歸路有新蟬峴¶
<pb:KR4h0117_WYG_101-7a>¶
首白雲起洞庭秋月懸若敎吟興足西笑是何年¶
　　　送馬明府歸山¶
辭秩入匡廬重修靖節居免遭黄綬束空與白雲疎送¶
吏各獻酒羣兒自擔書到時看瀑布為我謝清虗¶
　　　送韓從事歸本道¶
獻㨗靈州倅歸時寵拜新論邊多稱㫖許國誓亡身馬¶
渴黄河凍雁囘青塜春到蕃惟促戰應不肯和親¶
　　　雲居長老¶
<pb:KR4h0117_WYG_101-7b>¶
巘路躡雲上來叅出世僧松高半巖雪竹覆一溪氷不¶
說有為法非傳無盡燈了然方寸内應秪見南能¶
　　　折楊栁¶
枝枝交影鎖長門嫩色曾沾雨露恩鳯輦不來春欲盡¶
空留鶯語到黄昏¶
　　　其二¶
水殿年年占早芳柔條風裏御爐香如今萬乘多巡狩¶
輦路無隂緑草長¶
<pb:KR4h0117_WYG_101-8a>¶
　　　折栁行¶
嫩葉初齊不耐寒和寒時拂玉欄干征人去日曾攀折¶
泣雨傷春翠黛殘¶
　　聶夷中(字坦之/河東人)¶
　　　公子行¶
漢代多豪族恩深益驕逸走馬踏殺人街吏不敢詰紅¶
樓宴清春數里望雲蔚金缸焰勝晝不畏落暉疾美人¶
盡如月南威莫能疋芙蓉自天來不向水中出飛瓊奏¶
<pb:KR4h0117_WYG_101-8b>¶
雲和碧簫吹鳯質惟恨魯陽死無人駐白日¶
　　　勸酒¶
白日無定影清江無定波人無百年夀百年復如何堂¶
上陳美酒堂下列笙歌與君入醉鄉醉鄉樂天和嵗嵗¶
松栢茂日日丘陵多君看終南山萬古青峩峩¶
　　　其二¶
灞上送行客聽唱行客歌適來橋下水己作渭川波人¶
間榮樂少四海别離多但恐别離淚自成苦水河勸爾¶
<pb:KR4h0117_WYG_101-9a>¶
一杯酒所贈無餘多¶
　　　飲酒樂¶
日月似有事一夜行一周草木猶須老人生得無愁一¶
飲解百結再飲破百憂白髪欺貧賤不入醉人頭我願¶
西江水盡向杯中流安得阮步兵同入醉鄉逰¶
　　　短歌行¶
八月木隂薄十葉三堕枝人生過五十亦已同此時朝¶
出東郭門嘉樹鬱参差暮出西郭門原草已離披南隣¶
<pb:KR4h0117_WYG_101-9b>¶
好臺榭北隣善歌吹榮華忽銷散四顧令人悲生死與¶
榮辱四者乃常期古人耻其名没世無人知¶
　　　題賈氏林泉¶
市朝束名利林泉繫清通豈知黄塵内逈有白雲蹤輕¶
流逗密篠直榦入穹空高吟五君詠疑對九華峰我知¶
種竹心欲扇清凉風我知决泉意將明濟物功有琴不¶
張絃衆星列梧桐須知澹泊聽聲在無聲中地非樵者¶
路武陵又何逢秪慮迷所歸池上日西東¶
<pb:KR4h0117_WYG_101-10a>¶
　　　過比干墓¶
殷辛帝天下厭為天下尊乾綱既一斷賢愚無二門佞¶
是福身本忠作䘮已源日影不入地下埋寃死魂余來¶
過此鄉下馬弔此墳静念君臣間有道誰敢論¶
　　　早發鄴北經古城¶
微月東南明雙牛耕古城但耕古城地不知古城名當¶
昔置此城豈料今日耕蔓草已離披狐免何縱横秋雲¶
零落散秋風蕭條生對古良可歎念今轉傷情古人已¶
<pb:KR4h0117_WYG_101-10b>¶
冥冥今人又營營不知馬蹄下誰家舊臺亭¶
　　　贈農¶
勸爾勤耕田盈爾倉中粟勸爾無伐桑减爾身上服清¶
霜一委地萬草色不緑狂風一飄林萬葉不著木青春¶
如不耕何以自拘束¶
　　　客有進歎後時者作詩勉之¶
後逹多晩榮速得多疾傾君看構大厦何曾一日成在¶
煖須在桑在飽須在耕君子貴𢎞道道𢎞無不亨太陽¶
<pb:KR4h0117_WYG_101-11a>¶
垂好光毛髪悉見形我亦二十年直似戴盆行荆山産¶
美玉石石皆堅貞未必盡有玉玉且間石生精衛一微¶
物猶恐填海平¶
　　　秋夕¶
日往無復見秋堂暮仍學𤣥髪不知白曉入寒銅覺為¶
材未離羣有玉猶在璞誰把碧桐枝刻作雲門樂¶
　　　哭劉家博士¶
出門四顧望此日何徘徊終南舊山色夫子安在哉原¶
<pb:KR4h0117_WYG_101-11b>¶
野多丘陵纍纍如高臺君墳雖數尺誰能與之偕¶
　　　送友人歸江南¶
皇州五更鼓月落西南維此時有行客别我孤舟歸上¶
國身無王下第誠可悲¶
　　　訪嵩陽道士不遇¶
先生五岳遊文焰滅金鼎日下鶴過時人間空落影常¶
言一粒藥不隨死生境何當列禦㓂去問仙人請¶
　　　烏夜啼¶
<pb:KR4h0117_WYG_101-12a>¶
衆鳥各歸枝烏烏爾不棲還應知妾恨故向緑窗啼¶
　　　古别離¶
欲别牽郎衣問郎遊何處不恨歸來遲莫向臨卭去¶
　　裴説¶
　　　馬上行¶
極目望空濶馬羸程又賖月生方見樹風定始無沙楚¶
水辭魚窟燕山到雁家如斯名利役争不老天涯¶
　　　漢南郵亭¶
<pb:KR4h0117_WYG_101-12b>¶
高閣水風清開門日送迎帆張獨鳥起樂奏大魚驚驟¶
雨拖山過微風拂面生閒吟雖得句留此謝多情¶
　　　過洞庭湖¶
浪高風力大挂席亦言遲及到堪憂處争如未濟時魚¶
龍侵莫測雷雨動須疑此際無聊頼將何寄所思¶
　　　旅中作¶
行路非不厭其如飢與寒投人言去易開口到貧難澤¶
國雲千片湘江竹一竿時明未忍别猶待計窮看¶
<pb:KR4h0117_WYG_101-13a>¶
　　　旅次衡陽¶
欲往幾經年今來意豁然江風長借客嶽雨不因天戯¶
鷺飛輕雪驚鴻呌亂絃晩秋紅藕裏十宿寄漁船¶
　　　春早寄華下同人¶
正是花時節思君寢復興市沽終不醉春夢亦無慿岳¶
面懸青雨河心走濁氷東門車馬路離恨鎮相仍¶
　　　寄曹松¶
莫見苦吟遲吟遲鬂亦絲平生憂不足五字病難醫山¶
<pb:KR4h0117_WYG_101-13b>¶
暝雲横處星稠月側時㝠搜不可得惟有夜猿知¶
　　　贈賓貢¶
惟君懐至業萬里信悠悠路向東溟出書從北闕投家¶
無一夜夣帆掛隔年秋鬂髪争禁得孤舟徃復愁¶
　　　中秋月¶
一嵗幾盈虧當盈重此期幸無偏照處剛有不明時色¶
浄雲歸早光寒鶴睡遲相㸔吟未足皎皎下疎籬¶
　　　對雪¶
<pb:KR4h0117_WYG_101-14a>¶
大片長空舞出門肌骨寒路岐平即易溝壑滿應難兎¶
穴歸時失禽枝宿處乾豪家寧肯厭五月畫圖看¶
　　　夏日即事¶
僻居門巷静竟日坐階墀鵲喜還逢信蛩吟不見詩筍¶
抽通舊竹梅墜立閒枝此際無塵繞僧來稱所宜¶
　　　冬日後作¶
寂寞掩荆扉昬昬坐欲癡事無前定處愁有併來時日¶
影纔添線髭根已半絲明庭正公論應許苦心詩¶
<pb:KR4h0117_WYG_101-14b>¶
　　　冬日作¶
糲食擁敗絮苦吟吟過冬稍寒人却健太飽事多慵樹¶
老生烟薄牆隂貯雪重安能只如此公道㑹相容¶
　　　終南¶
九衢南面色蒼翠絶纎塵寸歩有閒處百年無到人禁¶
林寒對望太華逺相親誰數羣峰徧烟籠瑞靄頻¶
　　　華山上方¶
獨上上方頂立高聊稱心氣衝雲易白影落縣多隂有¶
<pb:KR4h0117_WYG_101-15a>¶
雪草不死無風松自吟㑹當求大藥他日復追尋¶
　　　廬山瀑布¶
静景慿高望光分疊嶂開日飛空際雪暑退伏中雷過¶
去雲衝斷旁來燒隔廻何當住峰下終嵗絶塵埃¶
　　　不出院僧¶
四逺叅尋徧修行却不行屐中無片跡門外是前生塔¶
見移來影鐘聞過去聲一齋長黙坐應笑我營營¶
　　　道林寺¶
<pb:KR4h0117_WYG_101-15b>¶
獨立凭危欄高低落照間寺分一&KR0637;水僧鎻半房山對¶
面浮世隔垂簾到老閒烟雲與塵土寸步不相關¶
　　　兠率寺¶
水與天無極高連雲夢南僧居跨鳥道佛影照漁潭朽¶
枿雲斜映平蕪日半涵行行不得住廻首望烟嵐¶
　　　鹿門寺¶
鹿門山上寺突兀盡無塵到此修行者應非取次人鳥¶
過驚石磬日出礙金身何計生煩惱虗空是四¶
<pb:KR4h0117_WYG_101-16a>¶
　　　題岳州僧舍¶
喜到重湖北孤舟横晩烟鷺銜魚入寺鵶接飯隨船松¶
檜君山逈菰蒲夢澤連與師吟論處秋水浸遙天¶
　　　牡丹¶
數朶欲傾城安同桃李榮未曾貧處見不似地中生此¶
物疑無價當春獨有名遊蜂與蝴蝶來徃自多情¶
　　　詠鸚鵡¶
常貴西山鳥銜恩在玉堂語傳明主意衣拂美人香緩¶
<pb:KR4h0117_WYG_101-16b>¶
步尋珠網高飛上畫梁長安頻道樂何日從君王¶
　　　鷺鷥¶
秋江清淺時魚過亦頻窺却為分明極翻令所得遲浴¶
偎紅日色棲壓碧蘆枝㑹共同鵷侣翺翔應可期¶
　　　薔薇¶
一架長條萬朶春嫩紅深緑小窠匀只應根下千年土¶
曾葬西川織錦人¶
　　　春日石中竹¶
<pb:KR4h0117_WYG_101-17a>¶
數竿蒼翠若龍形峭拔須敎此地生無限野花開不得¶
半山寒色與春争¶
　　　岳陽兵火後題僧舍¶
十年兵火真多事再到禪扉却破顔惟有兩般燒不得¶
洞庭湖水老僧閒¶
　¶
　¶
　¶
<pb:KR4h0117_WYG_101-17b>¶
　¶
　¶
　¶
　¶
　¶
　¶
　¶
　石倉歴代詩選巻一百一¶
