# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.956601
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百一
<pb:KR4h0117_WYG_201-1a>¶
欽定四庫全書¶
　石倉歴代詩選巻二百一¶
　　　　　　　　　　　　明　曹學佺　編¶
　宋詩七十八¶
　　崔與之¶
　　　夀邕州趙守¶
大夏開朱明物態豐且碩薰絃發新奏生意轉無極間¶
氣清而和融結賦有德碧梧挺幽榦曠度漫九澤富哉¶
<pb:KR4h0117_WYG_201-1b>¶
學古胸仁義供服食渾璞希世珍外温而内直驊騮開¶
道路聲光日斯赫九闗通籍初南來墜雙舄片心清徹¶
底杯水餞泥軾京兆入幕賔去天不盈尺佳最入聰纊¶
行行陟文石邕爲五管雄地控西南域專梱難其人弄¶
印無以易袖却經綸手天邊樹牙㦸猩獠叢篁中深棲¶
而屏息夜月照銅柱警囊聲寂寂邊人解帶卧危地成¶
樂國屏風御墨鮮早晚來召驛愧我樸&KR0554;才潦霧甘逺¶
役題坐遇知已孤根費培植崧髙生申旦好語諠井陌¶
<pb:KR4h0117_WYG_201-2a>¶
碧油塞雲端阻莫陪賀客歌詠淇澳詩清修如圭璧他¶
年玉班頭蒼髯而赤黻¶
　　　柴秘書分符章貢同舍餞别用蔡君謨世間萬¶
　　　　事皆塵土留取功名久遠㸔之句分韻賦詩¶
　　　　得世字¶
玉立蓬山巔聲望髙一世清秋玉壺露耿耿無纎翳中¶
流屹砥柱愈激而愈厲平生學古胸非爲資身計中邊¶
事方殷命脈實關繫憂世危明王誰流洛陽涕直諫逆¶
<pb:KR4h0117_WYG_201-2b>¶
披鱗言言皆獻賛胡爲厭承明退飛勇且銳有山鬱而¶
孤雄踞虎頭勢民貧困科擾椎剝巳無藝猩獠叢篁中¶
跳梁無虚歲弄印無以易要起百年弊西風吹馬耳新¶
凉雨初霽尺札聞先聲逺氓巳懐惠旌旗簇小隊畫㦸¶
森兵衛一方覆盂安中原誰共濟顧我亦漫仕空山老¶
松桂勌海作歸夢乞身尚濡滯著鞭公巳先脂秣以相¶
繼¶
　　　送䕫門丁帥赴召¶
<pb:KR4h0117_WYG_201-3a>¶
議論方前席功名早上坡去帆瓜蔓水遺愛竹枝歌同¶
志星辰少孤愁暮雨多倚風窮望眼碧色渺平莎¶
　　　送范漕赴召¶
獨汲千尋綆推開八靣忩相逢俱氣許未語巳心降分¶
鎮中邊蜀歸途内外江禁林風雨夜應念鹿門龎¶
　　　送時漕大卿淮西簡法¶
卿月髙華照楚墟澄清雅意見登車星分屯壘雲中戍¶
風引艅艎塞下儲十二聚民行惠政三千議獄謹刑書¶
<pb:KR4h0117_WYG_201-3b>¶
最聲烜赫流聰纊聖詔今朝下玉除¶
　　　其二¶
十年宦海任飄零豈料光華伴使星落魄半生頭巳白¶
爬沙一見眼長青天涯明月方依樹淮上長風忽散萍¶
别淚誰能効兒女不堪官柳暗長亭¶
　　　張進武善風鑒謂余豸骨日聳非晚入臺求詩¶
　　　　贈之¶
熒熒碧眼照人寒一别重逢歲又殘老去但求閒處樂¶
<pb:KR4h0117_WYG_201-4a>¶
君來猶作向時㸔誰將伏豸夸顱骨我有盟鷗託肺肝¶
坎止流行隨所遇何須求夢到邯鄲¶
　　　楊州官滿辭后土顯王立亭¶
天上人間一樹花五年於此駐髙牙不隨紅藥矜春色¶
爲愛霜筠耐歲華四塞風沈天籟寂空庭月冷市塵賖¶
臨行更致平安祝一炷清香十萬家¶
　　　嘉定甲戍正月以金部郎分閫東淮正當金人¶
　　　　棄巢南奔之時人不願往以君命不敢辭首¶
<pb:KR4h0117_WYG_201-4b>¶
　　　　尾五年而不得代戊寅臘月以少篷召而病¶
　　　　且衰矣自知不堪世用决意南歸舟次豫章¶
　　　　三疏乞閒而不得請憣然東下艤棹南康重¶
　　　　湖閣夜夢人告之曰死於廬山之下覺而識¶
　　　　其事并以小詩謝山神¶
來到廬山日日隂斜風細雨亂雲深移舟夜壑人間世¶
荷鍤春郊物外心要把封疆安社稷誰教軒冕換山林¶
殷勤招隱知深意五老來朝露玉簪¶
<pb:KR4h0117_WYG_201-5a>¶
　　　寄黄州趙别駕　庚辰入蜀舟次黄岡適趙倅¶
　　　　竒夫沿檄行邊不遇以詩寄之¶
銅梁玉壘碧雲端尺舸西風兩鬢殘世道多岐今巳慣¶
人生一見古來難丈夫不作謀身計巧匠那能袖手㸔¶
月白風清雪堂夢銀波萬頃卧龍寒¶
　¶
　¶
　¶
<pb:KR4h0117_WYG_201-5b>¶
　¶
　¶
　¶
　¶
　¶
　¶
　¶
　石倉歴代詩選巻二百一¶
