# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.781853
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百九十四
<pb:KR4h0117_WYG_194-1a>¶
欽定四庫全書¶
　石倉歴代詩選巻一百九十四¶
　　　　　　　　　　　　明　曹學佺　編¶
　宋詩七十一¶
　　徐照¶
　　　青鳩詞¶
勞勞復勞勞生人半行客今人行古道古道有行役相¶
逢莫等閒相離易疎隔殷勤紅杏花徹宵對芳席明年¶
<pb:KR4h0117_WYG_194-1b>¶
花發客東西青鳩食花舊處啼¶
　　　送翁誠之¶
去作巴陵縣南州雅有聲未憑湘水緑能似長官清笛¶
冷君山月帆輕夏浦晴五言多好句顔杜减詩名¶
　　　宿翁靈舒幽居期趙紫芝不至¶
江城過一宿秋氣入宵濃蛩響移砧石螢光出瓦松月¶
遲將近曉角盡即聞鐘人起行庭際思君恨幾重¶
　　　贈江心寺欽上人¶
<pb:KR4h0117_WYG_194-2a>¶
客至啟幽戸筍鞋行曲廊潮侵坐禪石雨潤讀書香古¶
硯傳人逺新篁過塔長城中如火宅此地獨清凉¶
　　　白下¶
白下嚴州近﨑嶇昔未經年豐山米賤洞涸石苔腥一¶
月無新句千峰役瘦形人家因畏虎未晩戸先扄¶
　　　送塵老入廣化米開田¶
行李衝氷雪途程半是船去從人乞米歸要海成田遇¶
景因開畫思茶自掬泉好風歸舶䑲相候立江邉¶
<pb:KR4h0117_WYG_194-2b>¶
　　　途中¶
隻影微陽外青山自鬱盤未經千里逺欲寄一書難堠¶
碣苔侵字魚塘水過欄西風吹樹葉不問客衣單¶
　　　還舊山作¶
雲駮天初霽携兒下短篷數莖歸鬢白一衲世塵空日¶
子差潮候秋容泊蓼叢江神應念我平穏不生風¶
　　　宿寺¶
古殿清燈暗虚廊葉掃風掩闗人迹外得句佛香中鶴¶
<pb:KR4h0117_WYG_194-3a>¶
睡應無夢僧談必悟空坐驚窗欲曉片月在林東¶
　　　題羅隠故居¶
片水靜無塵青山是四隣上天如有意此地着詩人吟¶
得物俱盡罰令生世貧因來尋古跡座石久生塵¶
　　　送李偉歸黄山¶
心和無白髪長帶一琴行幾路到君屋數峰當郡城妻¶
孥貧自樂丹藥嵗燒成未必聖明代終令隠姓名¶
　　　懐如順上人¶
<pb:KR4h0117_WYG_194-3b>¶
西湖湖上寺一别二三年舊住房長閉新栽樹已圓空¶
多相憶夢不得寄來篇喜見隣僧説歸期是臘前¶
　　　題道上人房老梅¶
香有竹風知無塵雜野姿為憐新白髪重記舊題詩蘚¶
帶龍鱗剥蜂沾蠧屑垂不來三十載半樹是孫枝¶
　　　題衢州石壁寺¶
岸石横生脈平林一里溪衆船寒渡集髙寺逺山齊殘¶
磬吹風斷眠禽壓竹低自嫌昬黒至難認壁間題¶
<pb:KR4h0117_WYG_194-4a>¶
　　　路逢楊嘉猷赴官嚴州¶
詩合千秋意難將片石鐫相逢因在道惜别未移船野¶
歩僧同憩宵吟吏廢眠思君還有夢前到釣臺邉¶
　　　題薌林¶
秪為登山逺當門疊石危人來嗟故跡景勝入名詩立¶
鶴髙于檻欹花半在池百年庭際木新長挂冠枝¶
　　　宿吉州永慶寺¶
古邑溪邉寺吟人愛寂寥少僧齋室廢乞食釣鄉遥鐘¶
<pb:KR4h0117_WYG_194-4b>¶
逗含霜韻樓垂近斗杓漢時銅鑄佛瞻禮到今朝¶
　　　送翁靈舒遊邉¶
孤劍色磨青深謀秘鬼靈離山春值雪憂國夜觀星奏¶
凱邉人悦翻營戰地腥所期歸幕下何石可書銘¶
　　　懐趙紫芝¶
一别一百日無書直至今幾回成夜夢獨自廢秋吟小¶
雪衣猶綌荒年米似金知音人亦有誰若爾知心¶
　　　題翁巻山居¶
<pb:KR4h0117_WYG_194-5a>¶
十年前有約今却在城居羡爾能携子深山自結廬引¶
泉移㟁石栽藥就園蔬見説髙林外樵人聽讀書¶
　　　訪僧居¶
客至無他事房門不厭敲好山元帶郭損屋旋鋪茅靜¶
砌生靈藥髙林出逺郊水禽多不見春暖漸營巢¶
　　　永州寄翁靈舒¶
古郡百蠻邉蒼梧九㸃煙去家疑萬里歸計在明年風¶
順眠聽角樓髙望見船筠州當道半長得秀詩篇¶
<pb:KR4h0117_WYG_194-5b>¶
　　　石門瀑布¶
一𣲖從天下曽經李白看千年流不盡六月地長寒入¶
樹跳微沬衝崖作怒湍人言深碧處常有老龍盤¶
　　　移家雁池¶
不向山中住城中住此身家貧兒廢學寺近佛為隣雪¶
長官河水鴻驚釣渚春夜來遊嶽夢重見日東人¶
　　　送奭上人化縁¶
専志事偕成期師此一行閣開靈佛像碑載施人名江¶
<pb:KR4h0117_WYG_194-6a>¶
濶風催渡村深雪廢程暫勞曽共説終可送閒情¶
　　　白石巖¶
一石嵌遥天千峰疊在前人行不到處仙去未多年竇¶
暗雲生像簷斜日照泉皇朝宣賜物弟子尚能傳¶
　　　龍湫瀑布¶
飛下數千尺全然無定形電横天日射龍出石雲腥壯¶
勢神猶駴寒聲佛共聽昔人云此水涴目最能靈¶
　　　題夏景清湘中閣¶
<pb:KR4h0117_WYG_194-6b>¶
湘中山與水自古有人云此是曽遊地今來盡屬君殘¶
風吹㟁草空廟入江雲却憶還鄉夢清猿半夜聞¶
　　　中夕¶
中夕獨依依閒行未掩扉水邉山出月松上雨沾衣棹¶
響初如近螢光漸欲稀不甘塵内事長與此心違¶
　　　題丁少瞻林園¶
州分低嶺外來向此園行路改初栽樹堂成未有名藥¶
苖如草長巖溜入池清欲識懐君意時聞鶴一鳴¶
<pb:KR4h0117_WYG_194-7a>¶
　　李夫人¶
延年有妹顔如花十四選入君王家翡翠結簾玉鏤牀¶
君王一時無暫忘朝朝出入芙蓉殿莫道妾身出微賤¶
妾生未乆身入泉上天何不與妾年君王愛妾言不死¶
逐夜宫中喚方士¶
　　　山中寄翁巻¶
忽看春至復春還門外煙雲没野山吟有好懐忘瘦苦¶
貧多難事損清閒栁花未散色全緑杜宇乍啼聲更蠻¶
<pb:KR4h0117_WYG_194-7b>¶
聞到掃松溪雨後夢随樵唱到巖闗¶
　　　宿翁巻書齋¶
一山秋色同誰看又復相尋出郭來隣竹種成髙礙月¶
庖泉汲少近生苔忽驚寒事砧初動不辨晨光戸盡開¶
君愛苦吟吾喜聽世人誰更重清才¶
　　　髙山寺晩望¶
石路近門方不險刺桐疎處見僧歸小坡重疊無平屋¶
四月隂寒尚裌衣山入道州髙莫比水分湘口緑相圍¶
<pb:KR4h0117_WYG_194-8a>¶
暮雲不隔東南望一片遥兼白鳥飛¶
　　　猿皮¶
路逢巴客買猿皮一片䝉茸似雪絲常向小窗鋪坐處¶
却思空谷聽啼時弩傷忽見痕猶在笛響誰誇骨可吹¶
古樹圑團行路曲無人來作野賓詩¶
　　　觀所養鸂鶒¶
一身文采異常流却使閒身不自由永日翠籠相並睡¶
豈無魂夢到滄洲¶
<pb:KR4h0117_WYG_194-8b>¶
　　　栁葉詞¶
嫩葉吹風不自持淺黄微緑映清池玉人未識分離恨¶
折向堂前學畫眉¶
　　　舟上¶
小船停槳逐潮還四五人家住一灣貪看曉光侵月色¶
不知雲氣失前山¶
　　　題趙明叔新居¶
社壇側近地圖寛所作園池在此間十萬人家城裏住¶
<pb:KR4h0117_WYG_194-9a>¶
少聞人有對門山¶
　　　題張提舉西野¶
渡頭風景如前日誰種桃花在雨邉未晩人家門戸閉¶
鷺鷥閒立釣魚船¶
　　　寄家書作¶
屋頭桑葉大如錢知是吴蠶第一眠逺水忽來瀟岸没¶
家書却寄道州船¶
　　附徐璣詩(字靈暉照之弟也/)¶
<pb:KR4h0117_WYG_194-9b>¶
　　　江亭臨眺¶
問得梅花信寒林動曉聲雨來山漸逺潮去水還清寥¶
落尋新句歡娱解宿酲相携歸路滑燈火起孤城¶
　　　湘水¶
湘水幾千里平流少急湍數家分市井列石起峰巒豈¶
是昔曽到猶疑畫上看吟詩身漸老向此作微官¶
　　　泊舟呈靈暉¶
櫂歌風又起繫纜野桐林月在楚天碧春來湘水深官¶
<pb:KR4h0117_WYG_194-10a>¶
貧思近闕地逺動離心所喜同舟者清嬴亦好吟¶
　　　憑髙¶
憑髙散幽䇿緑草滿春坡楚野無林木湘山似水波客¶
懐随地改詩思出門多尚有溪西寺斜陽未得過¶
　　　送徐照先回江右¶
骨體先如鶴離家嵗已周欲知詩思逺曽共楚鄉遊窮¶
達身將老分携菊正秋江西看舊友歸計少遲留¶
　　　春日遊張提舉園池¶
<pb:KR4h0117_WYG_194-10b>¶
西野芳菲路春風正可尋出城依曲渚古渡入脩林長¶
日多飛絮遊人愛緑隂晩來歌吹起惟覺畫堂深¶
　　　送翁巴陵¶
曽識巴陵道重携印綬過地偏無㑹計俗厚有絃歌官¶
况湘流碧詩情楚岫多梅花送征棹萬里接陽和¶
　　　同友人登翠麓亭¶
緩行循翠麓凝睇俯清灣舟楫蘆花外江山夕照間天¶
寒雖日短嵗晩亦身閒髙樹梅初發與君相共攀¶
<pb:KR4h0117_WYG_194-11a>¶
　　　黄碧¶
黄碧平沙岸陂塘栁色春水清知酒好山瘦識民貧雞¶
犬田家静桑麻嵗事新相逢行路客半是永嘉人¶
　　　寄陳西老¶
長日無吟伴閒庭佇物華竹枝斜帶雨草色淨侵沙風¶
度平生友隣居幾十家可曽乗小醉訪爾一甌茶¶
　　　初夏遊謝公巖¶
欲取紗衣換天晴起細風清隂花落後長日鳥啼中水¶
<pb:KR4h0117_WYG_194-11b>¶
國乗舟樂巖扉有徑通州人多陟此猶自憶髯公¶
　　　喜奭上人至¶
住與佛居近僧閒稍問詩湖山明月夜風露菊花時達¶
意言常省微吟歩自遲老來朋舊少愛爾得相随¶
　　　孤坐呈客¶
晨起猶孤坐缾泉待煑茶寒烟添竹色疎雪亂梅花獨¶
喜忘時事誰知改嵗華多君能過此人里似仙家¶
　　　題石門洞¶
<pb:KR4h0117_WYG_194-12a>¶
瀑水東南冠廬山未足論飛來長似雨流處不知原洞¶
裏龍為宅溪邉石作門遊行謝康樂訪有故基存¶
　　　春望¶
樓上看春晩煙分逺近村曉晴千樹緑新雨半池渾栁¶
宻鶯藏影泥新燕有痕輕寒衫袖薄杯酌更須温¶
　　　夏日懐趙靈秀¶
古郡草為城懐賢隔此扄水風凉逺樹河影動疎星江¶
國晴猶潤烟林暮轉青荷鋤曽有約獨喜帶騷經¶
<pb:KR4h0117_WYG_194-12b>¶
　　　夏日懐詩友¶
流水堦除靜孤眠得自由月生林欲曉雨過夜如秋逺¶
憶荷花浦誰吟杜若洲良宵恐無夢有夢即俱遊¶
　　　臘日驪山渡逢故人¶
天寒多木葉愁思滿溪濱惆悵徃來渡經行多少人時¶
情猶重臘嵗事毎占春與爾他鄉旅誰當懐抱新¶
　　　湘中¶
舊説湘中事身來又可尋廟存虞帝迹江照楚臣心為¶
<pb:KR4h0117_WYG_194-13a>¶
客人俱逺題名刻自深春廻洲渚緑遥望正沈吟¶
　　　夏夜同靈暉有作奉寄翁趙二友¶
齋蔬惟少睡露坐得論文凉夜清如水明河白似雲宿¶
禽飜樹覺幽磬渡溪聞欲識他鄉思斯時共憶君¶
　　　檄途寄翁靈舒¶
聞道長溪令相留一館閒便令全近舍尚隔幾重山為¶
旅春郊外懐人夜雨間年來疎覽鏡怕見减朱顔¶
　　　送瑞州張知録¶
<pb:KR4h0117_WYG_194-13b>¶
嵗暮不惜别君行是宦遊江西多野水湖上正髙秋舊¶
友曽過處新題必笑留官閒可尋訪竹逕最深幽¶
　　　秋夕懐趙師秀¶
冷落生愁思衰懐得句稀如何秋夜雨不念故人歸蛩¶
響砌尤靜雲疎月尚微惟憐籬下菊漸次可相依¶
　　　送趙明叔為漳浦宰¶
去年官滿處送子意何如地接泉山近人依大澤居南¶
中繁賦役美政輯田廬公退無他事彈琴更讀書¶
<pb:KR4h0117_WYG_194-14a>¶
　　　秋日登玉峰¶
玉琢孤峯壓富沙人行峰頂歩雲霞溪流緩去幾回曲¶
樹色幽分無數家翠拂寒煙平似水紅飄霜葉逺如花¶
明朝重向城中望對此孤峰應不差¶
　　　壬戌二月¶
山城二月景如何行處時時聽踏歌淡色似黄楊葉少¶
濃香如密菜花多眷容每到晴時改天氣偏從雨後和¶
好向溪頭尋釣侣小溪連夕漲清波¶
<pb:KR4h0117_WYG_194-14b>¶
　　　題東山道院¶
古院嵌崎石作層緑苔芳草近郊坰溪流偶到門前合¶
山色偏來竹裏青靜與黄蜂通戸牖閒將白鳥共沙汀¶
道人亦有能琴者一曲清徽最可聽¶
　　　訪湖友¶
城中日日望南湖乞得閒來就隠居漸下秋霖籬菊長¶
纔消暑氣渚蓮疎壁間古畫多賢像案上塵編半佛書¶
未見主人逢稚子不通姓字獨踟蹰¶
<pb:KR4h0117_WYG_194-15a>¶
　　　夏日閒坐¶
無數山蟬噪夕陽髙峰影裏坐隂凉石邉偶看清泉滴¶
風過微聞松葉香¶
　　　丹青閣¶
翠靄空霏忽有無筆端誰着此工夫溪山本被人圖畫¶
却道溪山是畫圖¶
　　　秀峰寺¶
籃輿晩泊近巖隈精舍門臨古道開僧子相逢便相識¶
<pb:KR4h0117_WYG_194-15b>¶
十年三過秀峰來¶
　　　過九嶺¶
斷崖横路水潺潺行到山根又上山眼看别峰雲霧起¶
不知身已在雲間¶
　　　春雨¶
斷橋横路淺沙邉沙岸疎梅卧曉煙新雨漲溪三尺水¶
漁翁來覓渡船錢¶
　　　新凉¶
<pb:KR4h0117_WYG_194-16a>¶
水滿田疇稻葉齊日光穿樹曉煙低黄鶯也愛新凉好¶
飛過青山影裏啼¶
　¶
　¶
　¶
　¶
　¶
　¶
<pb:KR4h0117_WYG_194-16b>¶
　¶
　¶
　¶
　¶
　¶
　¶
　¶
　石倉歴代詩選巻一百九十四¶
