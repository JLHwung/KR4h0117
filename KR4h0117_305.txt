# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:16.861710
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百五
<pb:KR4h0117_WYG_305-1a>¶
欽定四庫全書¶
　石倉歴代詩選巻三百五¶
　　　　　　　　　　　　明　曹學佺　編¶
　明詩初集二十五¶
　　管訥¶
　　　素堂¶
湘水之涘衡山之陽有美一人於焉構堂維榱維桷匪¶
雕匪斵不尚其華迺欲其朴堂之翼翼人之諄諄匪謀¶
<pb:KR4h0117_WYG_305-1b>¶
自適爰以養親于時興止于時甘㫖朝夕弗違惟親之¶
喜委順在天竆達是宜居易而行心毋外馳奢則蠱情¶
儉以養德用戒後昆服之無斁¶
　　　白馬篇¶
白馬行且嘶玉勒錦障泥揚鞭羽林郎宿衛通金閨一¶
朝赴邉急轉戰玉闗西長戈揮白日高旌卷彩霓驅山¶
填火井累石起雲梯烽舉星芒亂弓開月影低分符降¶
赤勒飛箭定吽黎功許韓彭竝名與衛霍齊主恩諒可¶
<pb:KR4h0117_WYG_305-2a>¶
報國難詎難擠孰甘局鄉邑門巷閉蒿藜¶
　　　遠遊篇¶
御風日萬里逍遥登遠遊竦身青㝠表瞬息四顧周目¶
力隘八極壯志局九州泰山小封垤滄海渺浮漚俯視¶
澒洞間萬彚等蜉蝣浩歌挾洪㟁長嘯訪浮丘廻飊欵¶
閶闔謁帝十二樓酌我紫霞觴遺我青鳳裘授以長生¶
訣歴刼三千秋從兹謝流俗大塊同悠悠¶
　　　少小從行伍二首¶
<pb:KR4h0117_WYG_305-2b>¶
少小從行伍而今作飲徒博錢尋劇孟買劒問風胡結¶
伴軍中戲嗔人醉後扶黄金三萬鎰誓娶陸家姑¶
少小從行伍千金辦武裝日騎官廏馬夜宿酒家娼知¶
已寧論死臨危肻畏強蠻夷知姓字不敢犯封疆¶
　　　銅爵妓¶
銅爵高臺上西陵古墓邉君恩徒自重妾貌竟誰憐羞¶
掩歌時扇愁登舞後筵惟餘漳浦月三五夜空圓¶
　　　二隠圖¶
<pb:KR4h0117_WYG_305-3a>¶
溪上放舟廻山中負薪暇一笑偶相逢於焉遂清話寧¶
知有秦晉況復論王霸囘首總忘機青山夕陽下¶
　　　星夕¶
牛渚清且淺鵲橋西復東黄姑仙駕動天女錦機空别¶
淚零清露離魂慘驚風如何一水隔一㑹一匆匆¶
　　　秋夜¶
不寐耿長夜攬衣徒歔欷隂蟲吟近砌凉飊動踈幃素¶
抱殊未釋清懽念多違豈惟南飛鵲兹夕無所依¶
<pb:KR4h0117_WYG_305-3b>¶
　　　寫懷¶
朝迴憩公館殘陽坐來暝踈雨過髙林華月出東嶺流¶
光晨復晡朱顏豈吾永故國歸何時悠然發深省¶
　　　病後喜雨謝同寅紀善貝季翔見過¶
夜月忽離畢今晨雨滂沱秋聲落庭樹水氣没池荷豈¶
云三伏中感此凉意多神清體自適頓然釋煩疴明當¶
謁公館仰謝數經過¶
　　　曉起¶
<pb:KR4h0117_WYG_305-4a>¶
真館曉晴初官清遠塵俗怡然對簡編庶矣忘榮辱遥¶
峰擁歸雲髙城淡㣲旭落盡凍青花江南雨新足¶
　　　遊寶林寺¶
金碧絢樓臺禪闗向此開水分雙澗出雲擁萬峰來古¶
佛遺香火殘僧話刦灰黄塵吾老矣何幸一徘徊¶
　　　獨坐¶
獨坐茅堂上長吟不下牀亂書堆几席踈雨過陂塘野¶
燕衝簾入河花度水香應須存晚計次第學耕桑¶
<pb:KR4h0117_WYG_305-4b>¶
　　　答友人雨中見寄¶
雨聲連曉夕牢落閉幽扉屋漏頻移榻江寒更覔衣野¶
烏飢自下水鳥濕還飛爾亦遺榮者終同理釣機¶
　　　郊居¶
春城俯平野草色靜柴門魚蟹舟中市桑麻屋後村遣¶
兒招社飲為客置盤飱老計能如此陶然付一尊¶
　　　贈洪山龍門海禪師侍者真淨¶
祝髪名真淨從今淨巳真誦經當作佛持律定過人江¶
<pb:KR4h0117_WYG_305-5a>¶
月空中夜山花物外春龍門多寶藏種種是竒珍¶
　　　送宗師還玉泉寺¶
省師何處去古寺玉泉清山笠披雲過江船趂月行拈¶
香叅祖塔乞食到王城此去傳心印應知道可成¶
　　　夢遊洪山寺¶
不到東巖閣重來又一年無縁能離俗有夢只棲禪客¶
坐茶香裏僧行竹影邉夕陽天未晚幽思滿歸韀¶
　　　齋居直館¶
<pb:KR4h0117_WYG_305-5b>¶
直館齋居夜心無一慮縈茶烟籠燭暗花月進窗明老¶
去頭雖白官閒夢亦清明朝當署祝早起候宮城¶
　　　雪谷為武昌奚瑄賦¶
空谷幽人意閒雲靜者心石圍花下奕泉答竹間琴鶴¶
影蒼巖遠雞聲碧樹深雖云住城市何異在山林¶
　　　題蔡用強石城山房¶
絶境羣峰合幽居一徑分巖花和雨落林鳥隔雲聞門¶
熟呼猿果書香辟蠧芸不因徵召起終是遠人羣¶
<pb:KR4h0117_WYG_305-6a>¶
　　　過烏沙夾答諸僚友¶
曉過烏沙夾秋風萬斛舟青天雲際雁白浪水中鷗兄¶
弟皆良㑹江山足勝遊行行紅日近佳氣藹皇州¶
　　　出都門¶
天上還家日沙邊解纜時亂山含宿翠飛鳥戲晴絲野¶
眺偏宜遠江行不厭遲正期遊汗漫何幸值雍熈¶
　　　發新河次韻¶
自忝王門禄頻年此地過秋風迴遠道暮雨宿新河白¶
<pb:KR4h0117_WYG_305-6b>¶
浪鷗邊小青山雁外多客杯相慰藉一酌總恩波¶
　　　迴從經陽邏¶
陽邏行將近淘金過淺灘草痕秋更碧江氣晚逾寒處¶
世情尤拙還家跡易安客愁雖似海未敵酒杯寛¶
　　　舟中寫示蕭雷二伴讀¶
拜秩辭京國揚帆放使舟㣲茫烟外樹浩蕩雨中鷗詩¶
美青山對杯空采石謀應將柁樓興一望楚天秋¶
　　　曉發雷港¶
<pb:KR4h0117_WYG_305-7a>¶
月暗投寒港天明發曉途鷺應尋宿侶雁巳誤更奴霞¶
暎沿汀蓼霜枯倚㟁蘆彭郎磯尚遠隠隠一山孤¶
　　　題伴讀董時貢所藏山水¶
公館多清暇林泉愜所探人家如谷口風景似江南㫁¶
逕荒深蘚崩崖老巨楠鯨波通海去鳥道與雲叅江艇¶
維晨渚巖扉掩暮嵐雨田收赤黍霜圃摘黄柑未染清¶
霜屋先尋白石庵醉來休荷鍤老去願投簪許我閒身¶
在從渠俗慮躭偶然忘世累聊復謝林慚¶
<pb:KR4h0117_WYG_305-7b>¶
　　　和吳教授過潯陽¶
三旬辭幕府千里歴星霜水鸛和鳴艣風烏逐去檣還¶
家趨鄂渚歸路過潯陽山立雙峰峭江分九派長雲泉¶
髙噴薄烟樹遠㣲茫箬葉寒仍緑蓀花晩自芳守臣甘¶
狥國遷客重離鄉簡册遺風節琵琶㫁淚行濕嵐郵傳¶
外冷月戍樓旁老境頻過此懐賢易感傷¶
　　　九月廿五日值余初度諸友以詩酒見壽於舟¶
　　　　中賦五言長律一首以謝云¶
<pb:KR4h0117_WYG_305-8a>¶
老去逢初度那知在客邊清歡當此日嘉㑹勝常年古¶
鼎名香爇高臺絳燭然仙庖能具饌官舫盛張筵新果¶
登盤美佳殽入筯鮮慶行承綵帕壽祝荷華篇北斗長¶
生外南山爛醉前交情何鄭重禮貌極周旋一府官僚¶
盛千秋國主賢願同金石志永以保貞堅¶
　　　永嘉裴季和家有竹居典簿中都國學種竹數¶
　　　　竿想像故國之意¶
客舍仍藏竹殷勤憶故園亂枝交窄逕輕篠拂卑垣曙¶
<pb:KR4h0117_WYG_305-8b>¶
色烟凝几秋聲月在門殺青編汗簡浮碧注山尊斸筍¶
供春祀行庖具夕飧高人頻駐屐俗士竟迴轅雖與山¶
林遠終無市井喧晉賢名未冺唐逸興猶存髣髴龜山¶
路依稀雁蕩村南歸遂幽息投老更何論¶
　　　&KR0472;窗為越人趙撝謙賦¶
女媧立極㫁鼇足羲畫之先無刻木始觀鳥跡製文字¶
夜鬼哭天天雨粟篆𨽻變化生八分行草復作何紛紛¶
六書古制既茫昧載籍況遭秦火焚後之作者不可數¶
<pb:KR4h0117_WYG_305-9a>¶
形聲寥寥𣺌千古更論得法神妙間自信臨池心獨苦¶
君居於越文獻邦家藏金石書滿窗磨穿青州老未巳¶
萬斛巨鼎疇能扛吳興宗人巳物故淛河東西誰獨步¶
君今有志繼絶學砥柱中流見孤注剡溪百番冰雪光¶
𤣥霞一斗松煤香滿堂賓客看揮灑風雨颯颯龍鸞翔¶
我嗟塗鴉手如棘屢欲從君問竒畫君還許我載酒來¶
我捧千鍾勞君筆¶
　　　尹母行¶
<pb:KR4h0117_WYG_305-9b>¶
雲間尹母年十七嫁夫三年夫病卒舅姑在堂兒在褓¶
自分㷀㷀守空室家貧何以為生理紉縫得錢奉甘旨¶
門外春風自往來寒心一寸如灰死¶
　　　題胡長史雪舟卷¶
萬里漫漫凍雲黒六花飄飄朔風急富春江頭行旅稀¶
汀鳥沙禽飢不飛此時先生乘一舸擁鼻長吟篷底坐¶
白鶴氅衣寒半披東西沿洄隨所之須臾雪深風轉大¶
結纜歸來且高臥妻兒凍餓甘守貧升斗不思干故人¶
<pb:KR4h0117_WYG_305-10a>¶
東方日出徵書下縣官扣門來勸駕¶
　　　哀雁吟¶
　　隣有貞婦痛夫以刑死日夜號泣誓不再天余嘉¶
　　其志為賦哀雁吟¶
哀雁復哀雁雄雌不相違三春北去秋南歸年年稻粱¶
充汝肥汝肥曷巳時安知矰繳不汝隨一朝弋雄孤其¶
雌雌孤殊可傷夜夜啼秋霜楚天空濶雲水長誓不更¶
逐羣侶翔花開滿春塘不愧鴛與鴦¶
<pb:KR4h0117_WYG_305-10b>¶
　　　姚氏野春堂¶
野外茅堂不掩扉堂前風日散晴霏棃花門巷清明近¶
春水池塘燕子飛每約鄰翁同社飲更從田畯勸農歸¶
明朝我亦尋春去小試東風白苧衣¶
　　　宴徐氏樓¶
髙宴徐家池上樓座中賓客總風流東城美酒休辭醉¶
南國佳人自解愁晴日遊絲當户落暖風香篆近簾浮¶
歸時不用山公馬短棹春波正滿洲¶
<pb:KR4h0117_WYG_305-11a>¶
　　　和内兄金士簾清明日答張應辰見過¶
雨晴江路少塵沙有客尋春到水涯風細遊絲低著草¶
日斜歸鳥亂穿花青山㡬處無新塜喬木何人是故家¶
倩得盤遊春髻子東風日日好將車¶
　　　山水便面¶
宣和便面何從得畫史當時屬有才紫翠峰巒天上落¶
青紅樓閣樹頭開羣賢似向蘭亭㑹一老疑從栗里來¶
安得從容隨杖屨輕舟日繫水雲隈¶
<pb:KR4h0117_WYG_305-11b>¶
　　　寄淞上友人¶
憶昔都門把臂時殷勤索我送行詩客邊賴爾能相慰¶
别後令人有所思芳草暮雲愁忽忽落花春雨鬢絲絲¶
東歸艇子如堪買定擬尋君澱水湄¶
　　　送兄勉翁自鳳陽囘淞¶
把酒燈前醉復傾别離無限異鄉情一身千里乆為客¶
百嵗㡬時長見兄春雨園廬青草遍暮雲丘隴紫芝生¶
白頭遂我東轅日數畆圭田得耦耕¶
<pb:KR4h0117_WYG_305-12a>¶
　　　過洞庭¶
湖上東風水似天渚花紅白共春妍蒼梧二女墳前路¶
青草三閭廟下船鮫室綃機聲軋軋龍宫珠珮影娟娟¶
官閒更遂南遊興借榻君山寺裏眠¶
　　　題王秉正雲林清隠¶
青林白谷水雲鄉隠者深居一草堂百道松泉當户落¶
四時花雨入簾香門前車馬紅塵遠座上琴書白日長¶
滿目故家風景在不須重畫輞川莊¶
<pb:KR4h0117_WYG_305-12b>¶
　　　送長史司吏吳永中役滿還廣東¶
早春公館栁條黄清暇題詩送掾郎白髪簿書官事了¶
青山風雨客程忙船從杜若芳洲發酒向桄榔小店嘗¶
歸及墓田寒食後碧雲東望思茫茫¶
　　　送寶曇應禪師遊峩&KR1310;囘金陵¶
峩&KR1310;峰頂絶崚嶒不離塵凡不易登太古雪消丹壑裏¶
普光天在白雲層神鐘日報齋頭飯聖火宵明佛殿燈¶
六載下山非苦行怕人云是再來僧¶
<pb:KR4h0117_WYG_305-13a>¶
　　　和鶴年丁先生宿東巖韻兼呈洪山海禪師¶
借榻東巖第㡬層山中王舍佛圖澄浮榮過眼寧非夢¶
清苦前身本是僧齋罷雲扄時聽講詩成雪屋夜懸燈¶
虎溪有約仍三笑自愧為官老未能¶
　　　題修江王玠西山舊隠圖¶
君家舊隠知何處遥隔修江紫翠岑金碧畫圖聊慰藉¶
烟霞丘壑此登臨水花凝露魚依渚山葉鳴風犬吠林¶
布襪青鞋歸及早莫教猿鶴怨秋深¶
<pb:KR4h0117_WYG_305-13b>¶
　　　雙竹¶
玉立亭亭竝出林不於千畆競繁陰雲霄每引鳳凰下¶
風雨或作蛟龍吟夷齊同隠高節在皇英對泣遺恨深¶
何當分箇漁竿去獨釣渭川烟水潯¶
　　　紙被¶
萬杵霜藤練色勻巻舒盈幅淨無塵棃花夜暖雲迷夢¶
栁絮春寒雪滿身未恠青綾能見妬也勝白㲲尚欺貧¶
五更聽徹金門漏得似山林晏起人¶
<pb:KR4h0117_WYG_305-14a>¶
　　　木芙蓉¶
渚宮仙子耐清寒笑倚西風臉渥丹絳節三朝瓊作珮¶
霓裳一曲翠為盤夜霜漁屋燈前見秋水人家畫裏看¶
可惜繁華易惆悵錦官城上夕陽殘¶
　　　月中桂¶
上界誰將此樹栽廣寒髙處古香來根從天地分時種¶
花在山河影裏開白兔守株依貝闕青鸞銜子下瑶臺¶
不知斫盡吳剛斧天上浮雲變㡬囘¶
<pb:KR4h0117_WYG_305-14b>¶
　　　燈花¶
不假天工雨露栽銀缸火暖自然開兩莖朱草含烟秀¶
一朶紅雲度水來春色半浮珠蓓蕾風情中結錦胚胎¶
明朝喜事殷殷報莫遣芳心一寸灰¶
　　　松窗聽雨為西安楊公圭賦¶
草堂千箇種長松好雨時來紫閣峰聲到風枝驚睡鶴¶
勢迴雲壑起潛龍暮樵隣父歸應濕晨汲家僮出更慵¶
且喜官閒清兩耳逢人莫説大夫封¶
<pb:KR4h0117_WYG_305-15a>¶
　　　黄鶴樓¶
黄鶴西飛去不囘青山高棟自崔嵬當年賣酒人何在¶
今日題詩客又來舟繫城邉官栁發笛吹江上野梅開¶
白雲只在䦨干外安得乘之遍九埃¶
　　　北榭¶
舊家行樂小亭臺珠箔青山罨畫開花月當時人巳散¶
栁風今日燕還來舞鈿猶委宮牆草步障曽過輦路苔¶
一代繁華易銷歇白榆霜冷雁聲哀¶
<pb:KR4h0117_WYG_305-15b>¶
　　　呂仙亭¶
道人高坐朗吟亭古蹟因知此地靈劒氣飛來湘水白¶
笛聲吹入楚山青階前丹棗何年熟枕上黄粱㡬日醒¶
快我登臨塵事隔摩挲蒼蘚讀碑銘¶
　　　辛未初度和季翔見夀¶
日華初上萬年枝官滿雄藩未許辭初度今朝猶是客¶
老來多累又添兒黄花醉我留連酒白雪驚人唱和詩¶
珍重同袍交契在十年何日共襟期¶
<pb:KR4h0117_WYG_305-16a>¶
　　　陸氏滄浪漁隠¶
子是天隨㡬葉孫家藏釣具至今存秋風鱸美時供饌¶
春水鷗閒日到門泛宅豈殊居甫里放舟莫擬入桃源¶
濯纓濯足都休論且對青山倒一尊¶
　　　送監生馬駿赴京¶
黄鶴磯頭上驛船柁樓撾鼓下晴川客行二月棃花後¶
人别東風燕子前¶
　　　伴讀周庠求題其師叙南遊克成先生雙溪草¶
<pb:KR4h0117_WYG_305-16b>¶
　　　　堂¶
聞道雙溪似瀼西草堂小築足幽棲揚雄竒字知誰問¶
杜甫新詩漫自題滿座荷風魚躍浪一簾花雨燕爭泥¶
白頭無意蒲輪召只恐文光動壁奎¶
　　　脩竹芙蓉¶
水仙小隊自成雙裊裊霓旌引翠幢一夜湘君頭盡白¶
西風離思滿秋江¶
　　　題𤣥真詩意圖¶
<pb:KR4h0117_WYG_305-17a>¶
千峰雲氣涌如泉遠樹㣲茫㫁復連祇有大夫橋下路¶
青山都屬釣魚船¶
　　　墨桃花¶
武陵仙子綘綃裳愛向春風試艶妝一自别來顏色改¶
可堪憔悴見劉郎¶
　　　贈别¶
草色青青漢水新異鄉聽雨怕逢春客懷最是今年惡¶
頻向東風送故人¶
<pb:KR4h0117_WYG_305-17b>¶
　　　書松雪翁墨蹟後¶
吳興翰墨人間少白璧黄金價盡低今日鷗波亭下路¶
王孫何處草萋萋¶
　　　詠菊¶
越娘初試素羅裳愛向秋風學靚妝一夜不勝瓊佩冷¶
晩香亭館有新霜¶
　　　紀夢¶
小宴初䦨罷玉笙東風庭院好春情流鶯啼過樓東去¶
<pb:KR4h0117_WYG_305-18a>¶
一樹棃花正晩晴¶
　　　京口懷季翔¶
官栁烏啼曙色催滿衣風露早朝囘歸期想在重陽後¶
為報黄花緩緩開¶
　　　和鶴年先生訪補衲和尚詩¶
半霄峰頂擁丹霞兩策登扳豈憚賒老衲倒穿迎户外¶
山禽啼上石楠花¶
　　　雲林先生小景為李至剛叅議題¶
<pb:KR4h0117_WYG_305-18b>¶
故叅池館錫山阿門逕寧容俗士過清閟閣空詩社散¶
蛛絲窗户落花多¶
　　　題奚瑄雲山佳處¶
羣峰競秀遶儂家流水當門石逕斜閉户不知春巳去¶
白雲滿地落松花¶
　　　題畫¶
柴門春盡動鷗波樹色山光雨後多老去無官長自在¶
醉眠江閣聽漁歌¶
<pb:KR4h0117_WYG_305-19a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_305-19b>¶
　¶
　¶
　¶
　¶
　¶
　¶
　¶
　石倉歴代詩選巻三百五¶
