# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:20.145654
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百七
<pb:KR4h0117_WYG_407-1a>¶
欽定四庫全書¶
　石倉歴代詩選巻四百七¶
　　　　　　　　　　　　明　曹學佺　編¶
　明詩次集四十一¶
　　荘㫤¶
　　　題竹¶
獨行湘江潯見此叢篁幽風雨日暝晦萬雀聲啁啾垂¶
垂正結實恐為鵷雛謀豈無九苞羽飛下十二樓延佇¶
<pb:KR4h0117_WYG_407-1b>¶
久不見此意良悠悠我因王者瑞極意垂鴻猷採之欲¶
往食道路阻且脩問之在何所乃古西康州西康有西¶
伯已矣三千秋至尊應昌運致此能無由清時一再覩¶
咄哉何所求¶
　　　橘潭和杜韻¶
攖寧何處所天地此溪堂世物如凋瘵醫門有棟梁寒¶
泉真自冽老橘故須香水晚留蒼翠花深到淼茫浄回¶
真本色定有碧圓光實好垂垂大根靈故故長緑非懸¶
<pb:KR4h0117_WYG_407-2a>¶
宿雨黄豈弄秋霜沆瀣仙漿裏方書聖道傍野夫長老¶
病白首幾低昻多謝扶持力殘生豈敢忘¶
　　　沃洲山為新昌石秉殷賦¶
我聞沃洲山𣺌絶如仙洲仙洲不可到夢想空自遒清¶
風為我御白雲為我輈欲憑萬古心窮此天地幽何時¶
沃洲仙與我相綢繆振衣鼇峰岡濯足津溪流把畵庖¶
羲圖開巻大禹疇六經不得志萬古重刪脩悠悠天壤¶
間邈矣吾何求¶
<pb:KR4h0117_WYG_407-2b>¶
　　　雪蓬為盛行之作¶
雪蓬老人痩且清前身想只梅花精墨梅一寫幾千萬¶
鷄林交阯知其名南京小兒不曉事相逢盡喚梅先生¶
一蓬有屋鳳城裏土脊茅簷竹椽子蝸牛半角祗藏頭¶
我為量之剛丈許不題偃月晝錦堂扁作雪蓬聊爾耳¶
北風大雪五尺深無限傍人愁壓死老人髙坐方掀髯¶
大呌狂歌對兒女大兒捧筆婦捧觴一醉梅花三百紙¶
籬邊竹樹徑徑佳萬个弓弰千峰尾忽然幾處鼎石根¶
<pb:KR4h0117_WYG_407-3a>¶
便是懸崕活梅樹此時天趣不可當誰人肯許同清狂¶
花光補之已非敵當時空有王元章定山先生無一好¶
雪蓬老人當笑倒只有區區觀物亭半庭茂叔忩前草¶
　　　木石圖為許志完作¶
定山破袖無尺大東歸袖取蓬萊峰峰頭老秃幾千樹¶
槎牙萬古撑長空箕山老人不曉事問余欲向青天住¶
醉中見許不作難襟中滚滚傾天地老人覩此造化權¶
返却而走心茫然忽然江海一平地千仞萬仞飛蒼烟¶
<pb:KR4h0117_WYG_407-3b>¶
錦樹蒼峰不須買草閣秋崖明月在白頭當此當有知¶
還我東坡袖中海¶
　　　來教謂尋梅之約已訂然不知此中梅易得否¶
　　　　李貞伯和章雖有相尋不難之句然亦約莫¶
　　　　之言耳故更和一章問尚文上人云㫤為貞¶
　　　　伯解圍遂亦不揣和奉一章然亦不知更為¶
　　　　約莫之言否也¶
江山雪冷凍欲凝梅花萬壑藏深氷數枝何處更江國¶
<pb:KR4h0117_WYG_407-4a>¶
淡影無香亦無色看花須看花未開公欲尋梅尋便得¶
徒然約莫尋本難白頭爛醉空吟鞍李君平生亦清興¶
未始歸途日空暝公才自出人所思那得李君真莫知¶
　　　來教謂陳師召太常久稽和章以此見促㫤亦¶
　　　　以太常非久稽者以全取勝故耳故揣太常¶
　　　　之意亦奉和一章¶
詩壇四野凍雲凝重兵十萬屯堅氷梅花相遇幾敵國¶
戰酣落日天無色相持不勝不肯休不是老梅禁不得¶
<pb:KR4h0117_WYG_407-4b>¶
太常先生豈和難手持巨槊横吟鞍養威自待有餘興¶
一鼓坐收天地暝詩家老将須更思仁者無敵何人知¶
　　　鍾欽禮畵牛¶
東風𣺌𣺌平原緑幾鼻浮江春帶犢短蓑耕罷一犂歸¶
數畝山陂雨未足薄田我亦耕定山六角未能終日閒¶
一笑還尋飲牛處夕陽疎栁前溪灣君不見江山萬古¶
驅牛樣用則耕田閒則放¶
　　　送李徳孚林緝熙還南海¶
<pb:KR4h0117_WYG_407-5a>¶
細雨桄榔樹清泉苦竹根先生舊家業風日短籬門歸¶
計携諸友迎舟立兩孫能尋白沙子同醉濁醪樽¶
　　　和容彦昭¶
世人無限事南畝領農夫佳氣山長在秋江鶴自孤風¶
流還我老塵俗似君無朗月孤舟夜能來共五湖¶
　　　聖像寺¶
聖像移舟入僧貧寺轉佳白雲何處所秋逕此袈裟細¶
雨憐棕葉香風問橘花野人幽僻甚隨意宿烟霞¶
<pb:KR4h0117_WYG_407-5b>¶
　　　與孤鶴翁泛江¶
江晚真堪畵烟中樹樹清兩人携小槳萬里蕩秋溟醉¶
眼岐周鳳虚名楚國萍西山知我意個個矗銀屛¶
　　　雨中招廷信¶
往來頻舊雨今雨可相辭留取一樽酒賞公千古詩風¶
流真麈尾跌蕩更花枝自掃門前立能來莫遣遲¶
　　　贈豐城李士逺用韻¶
白髪今何去來過亦此天子能留幾日吾且慶䨇泉世¶
<pb:KR4h0117_WYG_407-6a>¶
事雲難定青山雨結縁好看溪上月還與共衰年¶
　　　客至¶
野磬投閒止寒山暮欲深醉留三日雨狂了百年心雲¶
水青藜杖乾坤老布衾䝉頭閒不管何處是晴隂¶
　　　同東川諸友溪上晚釣¶
潦倒青溪上閒隨放蕩縁請誰留白日任我釣青天酒¶
舞長蓑爛花簪破㡌圓醉歸扶不逺家只水東烟¶
　　　宿伯顯家¶
<pb:KR4h0117_WYG_407-6b>¶
平生安老睡此夜獨何期病枕風誰礙疎櫺葉放欺山¶
留人愈静月有句専竒若許論更漏城中客不知¶
　　　壽邊處士¶
野日蒼峰路青天一布巾鶯花真老計天地此遺民海¶
甕仙醅熟山居帝畵真白頭今太古公外更何人¶
　　　徳州¶
兩月京師路今來尚一千虚名非雅事薄計祗蒼天夜¶
泊隨孤驛雞聲各放船小詩留一雨又話徳州縁¶
<pb:KR4h0117_WYG_407-7a>¶
　　　寄萬廷器¶
乾坤此日聊携巻文字當年畧濫觴玊樹偶驚詩眼在¶
菊花相對酒杯長山林放手招明月江海歸帆掛夕陽¶
明日老癡如問訊欲将秋思託潘郎¶
　　　遊靈巖山¶
百年未了青藜杖又向靈巖坐晚晴我與閒雲同自在¶
月交秋夜極分明青天曠野真能大白鳥滄江本自清¶
俯仰峥嶸男子事肯将容易負平生¶
<pb:KR4h0117_WYG_407-7b>¶
　　　遊瑯琊寺¶
窅然天地豈人寰紫翠無窮十里間閒看古松尋片石¶
偶隨流水入深山四時花在巖巖好半日僧來個個閒¶
我有新詩三百首蒼巖題徧不知還¶
　　　馬侍御過訪¶
清江大樹老夫家只許衡門管嵗華雲谷有詩酧紫笋¶
柴桑無酒不黄花百年事業長鑱老萬里風雲醉眼賖¶
何處西臺賢御史也來垂眼釣魚槎¶
<pb:KR4h0117_WYG_407-8a>¶
　　　楊侍御枉顧¶
江頭深樹草堂孤故舊諸公過此無小吏忽來傳駕到¶
老夫雖病遣兒扶繡衣御史青驄馬田舍翁家濁酒壺¶
肯為交歡𢬵一醉休嫌禮貌老來麄¶
　　　香山九老圖¶
山林我極勞千慮宦海誰能着萬牛自古更無陶靖節¶
而今須畵白江州尋常此日才多病八十他年更幾秋¶
俯仰乾坤無一語道人乘月坐江樓¶
<pb:KR4h0117_WYG_407-8b>¶
　　　重陽雜興¶
柴門兩月閉蒼苔老病何人得好懷短髪亂從頭上白¶
重陽偏是雨中來黄精痩地鋤空把北斗滄江首正回¶
頼有黄花知老子東籬深傍酒杯開¶
　　　卧林亭雜詩¶
塵埃滿眼思東海明月髙樓每見之幾載别離今酒共¶
兩人肝肺此燈知支離萬事何如我潦倒千年却與誰¶
五月孤舟還問路老懷甘與水東隨¶
<pb:KR4h0117_WYG_407-9a>¶
　　　登雞籠寺¶
一磴盤空一磴回白雲蒼樹打成堆題詩朗月清風到¶
招手千峰萬壑來今古此峰天棟柱烟雲何處佛樓臺¶
我來不肯題名姓恐被故山猿鶴猜¶
　　　送東川雪潭至真州有作¶
白頭揮汗未能乾五月真州在馬鞍盛暑不曽辭逺出¶
病軀今日可容難江山幾處真風月今古何人此肺肝¶
明日短笻誰傍我祗應清夢繞漁竿¶
<pb:KR4h0117_WYG_407-9b>¶
　　　清溪¶
清溪緑樹繞東西處處逢詩不敢題無賴雨能連甲子¶
最佳山直到苕溪江湖有債閒遊老世事無能白首低¶
肯為思家長再拜孤舟夜半子規啼¶
　　　除夜和黄子明員外¶
老醉屠蘇今夜酒一杯千古獨何思送窮文字真誰是¶
應節梅花畧少詩病痛百般羞此夕乾坤萬事了何時¶
明年又說明朝是青鏡剛添雪幾絲¶
<pb:KR4h0117_WYG_407-10a>¶
　　　挽容彦昭¶
墓中誰打彦昭碑老淚西風可盡垂敢向青天呼此友¶
不知華髪長因誰九京夜路書難到萬里江門我自遲¶
多少交情言不盡長江留寫哭君詩¶
　　　休寧汪進士枉顧定山有詩和之¶
留君五日溪雲坐共看溪雲且莫歸詩思兩人秋澹澹¶
老懷連夜雨霏霏菊還戀節移盆痩蠏畧經霜送酒肥¶
倘肯重來須記取桃花流水是柴扉¶
<pb:KR4h0117_WYG_407-10b>¶
　　　寄吳憲之侍御¶
玊節留詩老樹灘可能留憶釣魚竿相看雲水無三舎¶
不寄梅花又兩寒醉枕栁根容我睡諫書天下為公看¶
相思欲采芙蓉寄只恐江深到日難¶
　　　驄馬朝天為戴元吉侍御作¶
落葉秋霜送馬寒題詩迂蹇竟誰干聖朝海内長無慮¶
野老山中睡亦安御史祗今為寄重諫垣從古盡言難¶
明朝或有垂裳論願與山中拭目看¶
<pb:KR4h0117_WYG_407-11a>¶
　　　焚黄詩為某太母題¶
風燈何自許堪憐容有人間萬古縁晝夜死生真大夢¶
乾坤竹帛果誰賢百年盡了觀空意兩誥初收斷髪天¶
老坐孤松扳哭盡留詩吾獨愧三遷¶
　　　九日同吳獻臣登定山¶
登高不把病中休笑插黄花各滿頭醉倒酒杯還不放¶
也知明府亦風流斯文幾處能今日山寺他年說此遊¶
但恨老衰詩力減曽無一句似羅浮¶
<pb:KR4h0117_WYG_407-11b>¶
　　　送吳獻臣¶
嶺海來過不作難三年幾度問漁竿黄花病裏雖真愛¶
朽木山中豈足堪今古短檠閒對酒江山晴雪此憑闌¶
殷勤欲了相酬意折盡梅花贈馬鞍¶
　　　徽州方純吉枉顧定山有詩和之¶
溪雲真愧此衫長老去山中百事荒貧叟畧無他敬客¶
山中惟有一焚香詩人本自方干後賢者還生仲晦鄉¶
明日碧梧陪坐處便将留鳳扁茅堂¶
<pb:KR4h0117_WYG_407-12a>¶
　　　寄姜惟貞太守¶
釣竿乘老問東風千里鷗波更向東閒笑龜䝉曽似我¶
便難張翰不如公江聲海色留孤艇月影湖光照兩翁¶
却憶西涯今學士廿年無信託歸鴻¶
　　　六合别俞邦誠¶
孤舟一雨帶秋開何處弓旌萬里來已分深山甘朽木¶
豈知優詔起非才人間百事添霜鬢老去虚名愧釣臺¶
把手欲将離别句不勝千古送秋回¶
<pb:KR4h0117_WYG_407-12b>¶
　　　濟寧舟中¶
不管青天問去鴻百年都只此杯中千家小聚村村暝¶
萬里長流岸岸同逺樹入河留返照布帆隨力飽西風¶
南來北往奔波地留與兒童笑老翁¶
　　　舟中¶
暮靄千家望欲平風光着處有詩情秋燈小榻留孤艇¶
疎雨寒城打二更石自隔河分别界人将孤驛問何程¶
同行我亦朝天客兩鬢羞看雪亂明¶
<pb:KR4h0117_WYG_407-13a>¶
　　　蔡村¶
孤舟逺水入潺湲眼見河流又一灣萬里小舟連夜發¶
幾灘秋水白鷗閒淺深雨亂移篙地西北秋連出塞山¶
問訊京師還幾驛不勝清夢五雲間¶
　　　宿白家川¶
淺灘還離寸膠前稍稍頻催上水牽偶到人家多處夜¶
逺隨明月各灣船客非逆旅愁難到鼔合鄰燈醉不眠¶
向曉聽雞還亂發欲将行止問河烟¶
<pb:KR4h0117_WYG_407-13b>¶
　　　題畵¶
逺山青兩峰老樹秋幾葉我懷不可羈空江下明月¶
　　　題蕭尹翎毛¶
幽鳥啼自哀秋風竹枝怨哀怨情豈勝月明寒影亂¶
　　　題畵¶
浮雲籠晚照野樹亦輕隂莫道無人迹春山也自深¶
　　　石翁見寄次韻¶
山盟投老㑹相尋無復人間不了心鐡篴試吹峰頂月¶
<pb:KR4h0117_WYG_407-14a>¶
山靈依舊是知音¶
　　　梅花¶
儘遣東風問化工南枝何與北枝同誰知無限春消息¶
都在寒烟一抺中¶
　　　畵馬¶
野草寒風捲雪乾病軀斜閣痩欄干相逢蒭豆人間者¶
誰把行天歩驟看¶
　　　遊平湖南寺¶
<pb:KR4h0117_WYG_407-14b>¶
緑隂撑入傍湖州水作清深樹作幽是畵不知還是寺¶
晚峰斜日更登樓¶
　　　張秋夜泊憶李升都憲時出巡兖州¶
孤舟旅泊果堪情明月黄河水亂傾雨後老人渾不睡¶
别懷長戀兖州城¶
　¶
　¶
　石倉歴代詩選巻四百七¶
