# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.241184
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百七十二
<pb:KR4h0117_WYG_172-1a>¶
欽定四庫全書¶
　石倉厯代詩選巻一百七十二¶
　　　　　　　　　　　　明　曹學佺　編¶
　宋詩四十九¶
　　歐陽澈¶
　　　醉中食鱠歌¶
君不見秋風未發鱸正肥張翰思歸心欲飛又不見田¶
文有客歌彈鋏為歎無魚聲激烈水晶細鱠落金盤須¶
<pb:KR4h0117_WYG_172-1b>¶
信江南味中絶山谷曾名醒酒氷一筋未嘗延俗客助¶
盤橙橘薦甘酸入口瓊瑶碎牙頰扶起嵇康頽玉山滌¶
破樂天醉吟魄烹龍炮鳯未云珍策勲終是愧霜鱗江¶
湖散人興不淺為羡此品常垂綸有時舉竿獲錦鯉玉¶
屑花中𢬵爛醉笑他大嚼市㕓流浪説屠門能快意靈¶
運池中蓄頗多揚鬐鼔鬛戲清波知我平生嗜此癖霜¶
刀細縷紅玉槎典衣沽酒試轟飲頡紋入面春風和平¶
生逸氣射牛斗功名未必常蹉跎醉來擊劒歌白雪閒¶
<pb:KR4h0117_WYG_172-2a>¶
愁萬斛俱消磨俗態翻雲仍覆雨世情炙手復張羅丈¶
夫富貴當自致耻傍權門効女蘿雄圖自許羞俯仰請¶
看毫端食鱠歌¶
　　　七夕後一日寄陳巨濟(并引/)¶
　　去年七夕待試臨川二三友從遊于巽溪閣江山氣¶
　　象如在氷壺玉鑑中汝川勝槩一目而盡酒酣興發¶
　　舒牋㸃翰争賦新詩以攄逸氣今年七夕憂患沮¶
　　喪胷臆結約强追談笑㑹諸友飲于遽軒眼對景¶
<pb:KR4h0117_WYG_172-2b>¶
　　物緬懐舊事愴然驚怛黎明欲遣人問巨濟動静¶
　　戲作古詩以供捧腹¶
高樓昨夜西風轉耿耿銀河雲葉巻擎空皎月弄嬋娟¶
領畧溪山堪指㸃秋光次第磨青銅一味清凉襲庭院¶
遙知天外鵲橋成牛渚黄姑㑹佳燕凭髙飜憶鳯樓人¶
殷懃乞巧陳芳奠可堪目斷心旌搖砌成幽恨無人展¶
促樽欣得莫逆交脉脉閒愁憑理遣清狂舉白話平生¶
午夜香然殘寳篆凄凉此際憶年時爛熳瓊樓興不淺¶
<pb:KR4h0117_WYG_172-3a>¶
　　　重遊寥陽洞有感¶
尋真曾到寥陽殿小立廊腰花影轉飛瓊仙子下瑤臺¶
綽約雲鬟眼波剪水沈烟斷一簾秋醉睡海棠紅玉軟¶
武陵歸去探年華揚州夢覺江波逺重來風物恰依然¶
愛日融融素烟卷洞門寂歴鎖長春異水槎枒揷天半¶
霞衣苒苒媚東風綠鎖窗前重識面酒酣春笋理琵琶¶
曲終依約含幽怨人間名利幾時休馬蹄不駐空留戀¶
桃花流水古猶今囬首碧雲人不見¶
<pb:KR4h0117_WYG_172-3b>¶
　　　和答徳秀長句¶
摩雲標格儒林秀濯濯美如春月柳毫顛文陣轟雷槌¶
字勢龍蛇翻夭矯才名籍甚燭景星卓然可獨尊南斗¶
締交雲路許攀鱗談我諄諄不離口層樓長記聳詩肩¶
吟苦任渠嘲太痩暗中輕擲道途人相視誰論報瓊玖¶
强捜斐句答慇懃當恕人才有能否¶
　　　古詩寄游良臣兼簡陳國鎮¶
虀塩興淺知無策謝絶歸來事清白亂絲心緒尚紛如¶
<pb:KR4h0117_WYG_172-4a>¶
時對風簷獨捫虱㑹雖稽古補前愆赤水遺珠不難索¶
仰公學問日芳新磨礱幸偶謫仙人遙知議論到佳處¶
眉間喜氣常津津我漸蹤跡浪萍梗欲親棐几嗟因循¶
飛奴寥落絶問福渴心依約生埃塵以膠投漆貴耐乆¶
囬光借燭期知貧情均骨肉非有素白玉琢成心始固¶
莫學紛紛輕薄兒世情翻覆成雲雨登雲依舊髙嵯峨¶
指掌江南勝槩多佳眠風物未入夢疑泛靈槎遊絳河¶
朅來乗興須一往飛觴爛醉横秋波膺門况有金閨彦¶
<pb:KR4h0117_WYG_172-4b>¶
筆驅麗景森吟哦悠悠此志遂何日欵叚相期踏雪過¶
　　　夢仙謠(并引/)¶
　　良臣拉僕醉于臨川㢲溪閣江山勝槩一日殆盡¶
　　滿飲巨觴惟恐告竭酒酣興發猖狂不知所如往¶
　　爛遊花栁適有竒遇灑然非塵土之境醒而思之¶
　　恍如夢覺噫浮生荏苒特一夢耳而于夢之中適¶
　　有好夢焉豈容于黙黙作夢仙謡以紀其盛事云知¶
　　其夢者試揮鳯藻以繼韻否¶
<pb:KR4h0117_WYG_172-5a>¶
寥陽洞口風烟好枯木槎牙挿雲島重重金鎻遶嬋娟¶
滿地落花常不掃蕭郎聞説巳乗鸞空餘九轉燒丹竈¶
烟霞截斷絶非塵凡夫蹤跡無由到高陽有客携佳侣¶
訪異尋幽豁襟抱瓊樓飲散恣歡遊誤入蓬壺如夢覺¶
雲闗初叩閒無人松梢鶴唳如驚報須㬰嘜戸迎者誰¶
吴宫女兒面凝脂指㸃蘭堂篆烟裊珠箔玲瓏窣地垂¶
髙擎翠袖輕輕捲半露妖嬈素蓮臉嫣然一笑啟檀唇¶
喚我躋堂語聲軟相隨環坐一軒秋旋列杯盤供雅宴¶
<pb:KR4h0117_WYG_172-5b>¶
倚風仙蘂似有情競吐芳苞噴香逺朝雲一叚下陽臺¶
綽約標容塵世鮮黛眉輕拂逺山青明眸斜盼秋波剪¶
蘭柔柳弱不禁風睡起芙蓉香體顫櫻桃緩啟歌貫珠¶
夕陽花外流鶯囀曲終低語愈含情自訴芳心猶未展¶
苞藏惟恐泄真香尋常嬌怯羞鶯燕為憐坐客俱多才¶
𢬵羞試許求相見安然若有惜花情願丐錦章鐫琬琰¶
温柔淑惠已無雙更聽斯言真絶艶放懐舉白不暫停¶
酷嫌鸚鵡杯中淺醉玉頽山卧綺窗秋水一床凝角簟¶
<pb:KR4h0117_WYG_172-6a>¶
悠颺好夢入巫峯洩洩溶溶興正濃遽然驚覺一何有¶
㸃綴餘霞散眼封依約餘香雖滿袂行雲縹緲巳無蹤¶
壺中天地古來有黙想風物遥應同我聞劉阮曾迷路¶
武陵邂逅如花女靈丹咀嚼頓輕身脱洗紅塵巳仙去¶
又聞仙去有蕭防曾耦雙成飲玉漿一朝誤入華陽洞¶
于飛終許學鸞凰仙凡異境無憑據每笑前聞但虚語¶
豈意親逢事偶符始信人間有竒遇歸來燈火欲黄昏¶
隐几無聊暗追慕濡毫試作夢仙謠端欲夢魂重黙悟¶
<pb:KR4h0117_WYG_172-6b>¶
　　　寄周居安¶
周郎辭氣帶烟霞凜凛秋霜嚼齒牙塵尾動思談吐屑¶
筆頭遙想夢生花三年幸獲從遊欵一别那知嵗月賒¶
逺欲飛奴傳翰墨顔筋柳骨儼秋蛇¶
　　　秋試下即事有感寄國鎮¶
籬菊金英噴異香杜門岑絶獨持觴風掀脱葉横斜舞¶
雲襯平林淺淡黄塞管有情增哽噎野花無緒伴凄凉¶
不禁景物撩秋眼剩與新篇付錦囊¶
<pb:KR4h0117_WYG_172-7a>¶
　　　戲促朝宗酒約¶
雨收雲海湧金盆簾捲香絲破篆紋雙陸無心酬白璧¶
十千有約醉紅裙哦詩誤許聨師服載酒真當過子雲¶
待遣秋娘呈妙舞春山巳把水沈薰¶
　　　約吴公美斐季驂同赴㑹次前韻¶
伊誰汲井旋埋盆喜見荷錢㸃浪紋小立不妨人觧佩¶
閒眠應有客書裙未饒靈運吟春草端憶長庚醉暮雲¶
顧我從容尚無躁韓公何惜為三薰¶
<pb:KR4h0117_WYG_172-7b>¶
　　　春日書事¶
寂寂園林照日遲花梢經雨漫臙脂輕烟薄縠籠深塢¶
細草援苴蘸小池暖力着人添醉聖韶華入眼逼詩脾¶
賞心不惜千金價冷笑閭閻數米炊¶
　　　春霽¶
繡出園林霽色新長郊芳草綠無垠日籠瑞氣輕浮幌¶
風掠花芬暗襲人蝶慕竊香争趂暖鶯思求友競啼春¶
試將何物澆詩膽活火調湯濺玉塵¶
<pb:KR4h0117_WYG_172-8a>¶
　　　臨溪弱柳¶
柳弄嬌黄暖律催臨溪約畧笑殘梅鴨頭春水囬環綠¶
龜甲屏山掩映開媚日依依籠霧閣搖風裊裊拂烟桅¶
柔絲恨不同攀折獨立江臯首重囬¶
　　　原上晩步聞笛有感¶
一笛誰横透晩空傷懐真作鳥窺籠觧龜換酒無知巳¶
拾穗行歌悦屢豐沭雨秋山遮眼碧舞風霜葉㸃溪紅¶
老農植杖來相問藉草高談夕照中¶
<pb:KR4h0117_WYG_172-8b>¶
　　　遣興示子賢¶
安貧萬事秪隨緣羞澀囊空乏一錢濁酒難賒應有恨¶
焦琴屢典巳無絃飯盂抄雪惟求飽茗盌翻濤喜自煎¶
錦里先生有詩卷破愁時誦兩三篇¶
　　　傅巖居士挽詞¶
夢寐江湖僅十年桑榆投老遁林泉知人襟抱藏英鑒¶
竒我風標喚謫仙妙論粲花今巳矣遺編戞玉尚依然¶
桐焦里巷知音少幾對雲齊欲斷絃¶
<pb:KR4h0117_WYG_172-9a>¶
　　　龍涉傅巖有感簡朝宗¶
招提清曠朅來遊潑墨嵐光眼界幽黄絹碑亡思子禮¶
碧雲詩好憶湯休風簷目送書空雁烟塢愁聞喚雨鳩¶
銷爍睡魔澆茗盌桐窓拾得一枝秋¶
　　　陳欽若時寓盤龍作詩寄之因紀吟咏之美¶
凛凛氷霜嚼齒牙沈沈清夜詠簷花摩雲氣逸干星斗¶
落紙詞妍帶綺霞醉掃麝煤奔渴驥困紆象管引秋蛇¶
擬尋紅樹賡詩社却日揮戈不許斜¶
<pb:KR4h0117_WYG_172-9b>¶
　　　讀傅巖居士舊詩軸有感¶
黄鵠凌雲不可尋遺音流落感人心朱顔綠鬂留難駐¶
明月清風古到今韞櫝有時驚卞璞絶絃無地置牙琴¶
傅巖蕭瑟傷心處一局文楸鎖竹林¶
　　　朝宗見和復自韻謝之¶
拾得佳篇李賀門鸞牋重錄敎諸孫清于月夕瀟湘水¶
淡似新秋太華原發藥例雖霑賸馥鈎深應寡與𤣥文¶
何時紅樹尋詩社琢句令傾㶑灔樽¶
<pb:KR4h0117_WYG_172-10a>¶
　　　歸途遣興借朝宗韻簡敦仁¶
緩着歸鞭水石鄉息鞍箕踞小橋傍烟滋竹葉雙叢玉¶
秋着蘆花一㟁霜潑眼溪山増爽氣襲人蘭蕙破幽香¶
擬提吟筆扛洪鼎反笑蚍蜉不自量¶
　　　自鵞橋復用前韻¶
旗亭觧轡詠江鄉屬玉雙飛綠澗傍水墨園林初過雨¶
青黄橙橘未經霜鼎烹雲液澆腸爽甕撥春酷破鼻香¶
回首謾驚烟水逺向來清味怯思量¶
<pb:KR4h0117_WYG_172-10b>¶
　　　和題道筠軒有作¶
欲引秋聲竹旋移吟烟時一啟柴扉了無俗狀到公眼¶
每有輕風襲客衣地僻不知炎暑老身閒潛覺道心㣲¶
茫茫塵事俱臧榖羞偶閭閻較是非¶
　　　和世弼蓼花¶
粧㸃千叢蘸碧流寧甘淡泞對清秋白蘋許共搖風細¶
黄菊欣同占景幽羞泄異香招舞蝶獨施繁艶伴漁舟¶
懵騰醉眼牽情處贏得凄凉一叚愁¶
<pb:KR4h0117_WYG_172-11a>¶
　　　謝人惠紫竹杖¶
王猷珍重惠龍孫策險扶危價莫論爛醉懸錢過酒肆¶
狂吟步月打僧門虚心尚有凌雲操勁節元無染淚痕¶
寄語香山居士道朱藤從此未為尊¶
　　　和前韻紀登高醉中景示世弼諸友¶
芳晨秋興浩無涯結客凭髙酒旋賒送目喜觀雲縹緲¶
狂歌誰顧㡌欹斜笑他子美看茱實要學樊川挿菊花¶
競説今年幸逢閏再期携手躡烟霞¶
<pb:KR4h0117_WYG_172-11b>¶
　　　和子賢對景有感次九日韻¶
醉撥春雲一甕香潛欣積雨破秋陽燈龕宜入詩書府¶
錢杖慵吟水石鄉㤀慮不斑潘岳鬂養恬難斷廣平腸¶
賞音誰謂無蕭頴時綴雄文弔戰塲¶
　　　世弼原上晩望和韻見寄因復之¶
綠消暮靄滿空秋念逺凭髙隴上遊一片孤雲生逺岫¶
數聲哀雁落寒流風前無緒愁聞笛天際何人誤識舟¶
步月可尋巖下叟試將圓玉鎻神頭¶
<pb:KR4h0117_WYG_172-12a>¶
　　　其二¶
鳩杖吟行笑撥雲争疑賈島是前身名髙鄭谷耕烟叟¶
樂過嚴灘釣月人俯聽鳴蛩争唧唧潛窺宿鳥各親親¶
田家有秫俱篘酒乗興何妨徧訪隣¶
　　　州學貴中庭上作¶
漠漠隂凝水墨天雨絲成陣拂窗前千層疊巘籠輕靄¶
一帶澄江鎖淡烟歸思似雲空散亂名蹤如葉尚留連¶
當時錯笑悲風賦今日閒愁頓黙然¶
<pb:KR4h0117_WYG_172-12b>¶
　　　秋日居山¶
振衣拂曉啓松扄月淡風輕酒頓醒宻竹含烟争滴翠¶
幽蘭浥露逺聞馨清憐髙潔蟬嘶柳閒羡優遊鹿食苹¶
試枕碧流端洗耳白雲深處誦黄庭¶
　　　其二¶
一抹輕烟鎖逺山眼封瀟灑脱塵寰投林宿鳥相呼喚¶
出草飛螢自往還吟擬停杯邀月飲醉蘄支枕伴雲閒¶
因風拾得新詩句獨倚髙梧笑觧顔¶
<pb:KR4h0117_WYG_172-13a>¶
　　　寄良臣¶
耳冷清談倐半年渴心如憶嶺頭泉自慙託迹多南北¶
無復從遊學聖賢莫謂卑飛同斥鷃巳全髙潔慕鳴蟬¶
荒凉不厭幽居趣假道何妨試着鞭¶
　　　督徳秀還酒㑹¶
綠鎻窓前聚首時戲彈圓玉偶輸機侑觴既欲携紅袖¶
送酒何妨遣白衣酩酊預期歸倒載從容端約話𤣥微¶
揮戈直使頹陽却不計西風隱半歸¶
<pb:KR4h0117_WYG_172-13b>¶
　　　臨川戲留友人¶
山童澤涸欲金流小雨亷纎陡變秋河朔飲徒方快意¶
鱸魚歸興不如休歌姝况有飛瓊侣結客當為擲果遊¶
一曲陽闗腸斷盡未應聞此不遲留¶
　　　子賢和韻見酬次答之¶
詩名浪得在盧前器識慙非叔度賢捉月笑他吟采石¶
凌雲端欲賦甘泉發硎喜淬衝牛劍啓齒羞談使鬼錢¶
平世未應徒爾爾行藏終與古人肩¶
<pb:KR4h0117_WYG_172-14a>¶
　　　和子賢夏日晩望¶
溪山潑墨水雲秋似綺餘霞次第收燦燦拒霜鋪蓼㟁¶
雙雙屬玉舞蘋洲杳無錦字來憑雁擬滅機心試狎鷗¶
望裏碧雲還又合數峯江上忍擡眸¶
　　　朝宗以詩贈行和酬二篇一以留别一以謝詩¶
潄醪常共醉琳琅魚目慙遊漲海傍琴聽雅音彈碧玉¶
鼎分靈劑煉𤣥霜纒腸錦繡篇章麗入室芝蘭燕寢香¶
欲别未應徒爾爾鵬程萬里事難量¶
<pb:KR4h0117_WYG_172-14b>¶
鍜鍊新詩摘錦囊筆驅秀麗汝川傍氣横阿劍疑干斗¶
韻入豐鐘必待霜遒勁狂揮毛頴疾淋漓醉掃麝煤香¶
珠璣喜就鮫人乞收拾端期百斛量¶
　　　輕風破暖¶
單衣初試輕寒退嫋嫋軟風襟袖快層樓髙捲酒旗斜¶
綺陌亂飄花錦碎多情故把惱人腸楊柳隂中弄暗香¶
觧貂不惜換斗酒爛醉春光能幾塲¶
　　　杜宇啼紅¶
<pb:KR4h0117_WYG_172-15a>¶
蜜脾香滿青春暮寂寂空山聞杜宇啼紅泣綠怨東風¶
錦城舊恨懐千古可堪腸斷對樽前雄圖未遂愁無邊¶
頼有提壺勸我飲起舞從敎落醉船¶
　　　喜雨¶
北窓支枕夢初回風掠餘香特地來顛倒衣裳望池上¶
荷花無語為誰開¶
　　　其二¶
楊柳藏鴉菡蓞香水亭風榭襲羅裳秋光正入詩人眼¶
<pb:KR4h0117_WYG_172-15b>¶
剰得餘篇付錦囊¶
　　　歸自臨川途中感物遇事得八絶句寄秀美¶
信馬沿堤懶着鞭不堪回首望臨川滿懐離恨如春夢¶
愁聽林梢斷續蟬¶
　　　其二¶
啾唧蛩吟旅况凄那堪孤枕酒醒時夢魂栩栩知何處¶
依約幽軒話别離¶
　　　其三¶
<pb:KR4h0117_WYG_172-16a>¶
窓含月影夢初回一枕凄凉眼懶開幽恨閒愁本無種¶
根苖不識是誰栽¶
　　　有寄¶
懵騰醉眼漾嬌波心印潛通一捻多宻寄斷腸雙麗曲¶
遏雲須倩雪兒歌¶
　　　和子賢途中¶
暫停雙漿傍蘋洲磯上漁翁雪滿頭釣破烟波深得趣¶
生來不識世間愁¶
<pb:KR4h0117_WYG_172-16b>¶
　　　其二¶
索寞襟懐不奈秋雕鐫佳句且㤀憂行行恰過橋南路¶
一片蘆花映碧流¶
　　　其三¶
桐圭柳帶正凋疎匹馬區區倦逺途腸斷不堪囬首處¶
寒雲影裏雁聲孤¶
　　　和答國鎮¶
十圍便腹卧邊先笑傲羲皇訪昔賢詔下好須同舊侣¶
<pb:KR4h0117_WYG_172-17a>¶
槐花香裏走連錢¶
　　　寄游良臣¶
壯浪年來筆有神詩如開府頓清新暗中慎莫投珠璧¶
道路無非按劍人¶
　　　其二¶
文㑹何時聚徳星紫芝眉宇照人清錦韀並控尋春馬¶
持酒憑花為觧酲¶
　¶
<pb:KR4h0117_WYG_172-17b>¶
　¶
　¶
　¶
　¶
　¶
　¶
　¶
　石倉歴代詩選巻一百七十二¶
