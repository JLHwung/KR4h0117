# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.332473
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四十五
<pb:KR4h0117_WYG_045-1a>¶
欽定四庫全書¶
　石倉歴代詩選巻四十五¶
　　　　　　　　　　　　明　曹學佺　編¶
　盛唐十四¶
　　杜甫(字子美/審言孫)¶
　　　前出塞七首¶
戚戚去故里悠悠赴交河公家有程期亡命嬰禍羅君¶
已富土境開邊一何多棄絶父母恩吞聲行負戈¶
<pb:KR4h0117_WYG_045-1b>¶
出門日巳逺不受徒旅欺骨肉恩豈斷男兒死無時走¶
馬脱轡頭手中桃青絲㨗下萬仞岡俯身試搴旗¶
磨刀嗚咽水水赤刃傷手欲輕腸斷聲心緒亂巳久丈¶
夫誓許國憤惋復何有功名圖麒麟戰骨當速朽¶
送徒既有長逺戍亦有身生死向前去不勞吏怒嗔路¶
逢相識人附書與六親哀哉兩决絶不復問苦辛¶
迢迢萬餘里領我赴三軍軍中異苦樂主將寧盡聞隔¶
河見胡騎倐忽數百羣我始為奴僕幾時樹功勲¶
<pb:KR4h0117_WYG_045-2a>¶
驅馬天雨雪軍行入髙山逕危抱寒石指落層氷間巳¶
去漢月逺何時築城還浮雲暮南征可望不可攀¶
單于寇我壘百里風塵昏雄劒四五動彼軍為我奔虜¶
其名王歸繫頸受轅門潛身備行列一勝何足論¶
　　　後出塞三首¶
男兒生世間及壯當封侯戰伐有功業焉能守舊丘召¶
募赴薊門軍動不可㽞千金買馬鞍百金裝刀頭閭里¶
送我行親戚擁道周斑白居上列酒酣進庶羞少年别¶
<pb:KR4h0117_WYG_045-2b>¶
有贈含笑看吳鈎¶
朝進東門營暮上河陽橋落日照大旗馬鳴風蕭蕭平¶
沙列萬幕部伍各見招中天懸明月令嚴夜寂寥悲笳¶
數聲動壯士慘不驕借問大將誰恐是霍嫖姚¶
古人重守邊今人重髙勲豈知英雄主出師亘長雲六¶
合巳一家四夷且孤軍遂使貔虎士奮身勇所聞拔劒¶
擊大荒日收胡馬羣誓開𤣥㝠北持以奉吾君¶
　　　潼闗吏¶
<pb:KR4h0117_WYG_045-3a>¶
士卒何草草築城潼闗道大城鐵不如小城萬丈餘借¶
問潼闗吏修闗還備胡要我下馬行為我指山隅連雲¶
列戰格飛鳥不能踰胡來但自守豈復憂西都丈人視¶
要處窄狹容單車艱難奮長㦸千古用一夫哀哉桃林¶
戰百萬化為魚請囑防闗將慎勿學哥舒¶
　　　新婚别¶
兔絲附蓬麻引蔓故不長嫁女與征夫不如棄路傍結¶
髪為君妻席不煖君牀暮婚晨告别無乃太匆忙君行¶
<pb:KR4h0117_WYG_045-3b>¶
雖不逺守邊赴河陽妾身未分明何以拜姑嫜父母養¶
我時日夜令我藏生女有所歸雞犬亦得將君今往死¶
地沈痛迫中腸誓欲隨君去形勢反蒼黄勿為新婚念¶
努力事戎行婦人在軍中兵氣恐不揚自嗟貧家女久¶
致羅繻裳羅繻不復施對君洗紅妝仰視百鳥飛大小¶
必雙翔人事多錯迕與君永相望¶
　　　垂老别¶
四郊未寧靜垂老不得安子孫陣亡盡焉用身獨完投¶
<pb:KR4h0117_WYG_045-4a>¶
杖出門去同行為辛酸幸有牙齒存所悲骨髓乾男兒¶
既介胄長揖别上官老妻卧路啼嵗暮衣裳單孰知是¶
死别且復傷其寒此去必不歸還聞勸加餐土門壁甚¶
堅杏園度亦難勢異鄴城下縱死時猶寛人生有離合¶
豈擇盛衰端憶昔少壯日遲迥竟長嘆萬國盡征戍烽¶
火被岡巒積屍草木腥流血川原丹何鄉為樂土安敢¶
尚盤桓棄絶蓬室居塌然摧肺肝¶
　　　夏夜歎¶
<pb:KR4h0117_WYG_045-4b>¶
永日不可暮炎蒸毒我腸安得萬里風飄颻吹我裳昊¶
天出華月茂林延疎光仲夏苦夜短開軒納㣲凉虚明¶
見纖毫羽蟲亦飛揚物情無巨細自適固其常念彼荷¶
戈士窮年守邊疆何由一洗濯執熱互相望竟夕擊刁¶
斗喧聲連萬方青紫雖被體不如早還鄉北城悲笳發¶
鸛鶴號且翔况復煩促倦激烈思時康¶
　　　戲贈鄭廣文䖍兼呈蘇司業源明¶
廣文到官舎繫馬堂階下醉即騎馬歸頗遭官長罵才¶
<pb:KR4h0117_WYG_045-5a>¶
名三十年坐客寒無氊賴有蘇司業時時與酒錢¶
　　　暫如臨邑至㟙山湖亭奉懷李員外率爾成興¶
野亭逼湖水歇馬髙林間鼉吼風奔浪魚跳日映山暫¶
遊阻詞伯却望懷青闗靄靄生雲霧惟應促駕還¶
　　　宿青谿驛奉懷張員外十五兄之緒¶
漾舟千山内日入泊荒渚我生本飄飄今復在何許石¶
根青楓林猿鳥聚儔侣月明遊子静畏虎不得語中夜¶
懷友朋乾坤此㴱阻浩蕩前後間佳期付荆楚¶
<pb:KR4h0117_WYG_045-5b>¶
　　　夢李白二首¶
死别已吞聲生别常惻惻江南瘴癘地逐客無消息故¶
人入我夢明我長相憶恐非平生魂路逺不可惻魂來¶
楓林青魂返闗塞黒君今在羅網何以有羽翼落月滿¶
屋梁猶疑照顔色¶
浮雲終日行遊子久不至三夜頻夢君情親見君意告¶
歸常局促苦道來不易江湖多風波舟楫恐失墜冠蓋¶
滿京華斯人獨顦顇孰云網恢恢將老身反累千秋萬¶
<pb:KR4h0117_WYG_045-6a>¶
嵗名寂寞身後事¶
　　　送髙司直尋封閬州¶
丹雀銜書來暮棲何鄉樹驊騮事天子辛苦在道路司¶
直非冗官荒山甚無趣借問汎舟人胡為入雲霧萬里¶
長江邊邂逅一相遇長卿消渴再公幹沈綿屢清談慰¶
老夫開巻得佳句時見文章士欣然淡情素伏枕聞别¶
離疇能忍漂寓良㑹苦短促谿行水奔注熊羆咆空林¶
游子慎馳騖為我問故人勞心練征戍¶
<pb:KR4h0117_WYG_045-6b>¶
　　　遊龍門奉先寺¶
已從招提遊更宿招提境隂壑生虚籟月林散清影天¶
闚象緯逼露濕衣裳冷欲覺聞晨鐘令人發深省¶
　　　望嶽¶
岱宗夫如何齊魯青未了造化鍾神秀隂陽割昏曉盪¶
胸生層雲決眥入歸鳥㑹當凌絶頂一覽衆山小¶
　　　玉華宫¶
谿回松風長蒼䑕竄古瓦不知何王殿遺構絶壁下隂¶
<pb:KR4h0117_WYG_045-7a>¶
房鬼火青壞道哀湍瀉萬籟真笙竽秋色正瀟灑美人¶
為黄土况乃粉黛假當時侍金輿故物獨石馬憂來藉¶
草坐浩歌淚盈把冉冉征途間誰是長年者¶
　　　泛谿¶
落景下髙堂進舟泛迴谿誰謂築居小未盡喬木西逺¶
郊信荒僻秋色有餘凄練練峰頂雪纎纎雲表霓童戲¶
左右岸罟弋畢提攜翻倒荷芰亂指揮路逕迷得魚巳¶
割鱗采藕不洗泥人情逐鮮美物賤事巳暌吾村靄暝¶
<pb:KR4h0117_WYG_045-7b>¶
姿異舎雞亦棲蕭條欲何適出處庶可齊衣上見新月¶
霜中登故畦濁醪自初熟東城多鼓鼙¶
　　　南池¶
峥嶸巴閬間所向盡山谷安知有蒼池萬頃浸坤軸呀¶
然閬城南枕帶巴江腹芰荷入異縣秔稻共比屋皇天¶
不無意美利戒止足髙田失西成此物頗豐熟清源多¶
衆魚逺岸富喬木獨歎楓香林春時好顔色南有漢王¶
祠終朝走巫祝歌舞散靈衣荒哉舊風俗髙堂亦明王¶
<pb:KR4h0117_WYG_045-8a>¶
魂魄猶正直不應空陂上縹緲親酒食淫祀自古昔非¶
惟一川瀆干戈浩茫茫地僻傷極目平生江海興遭亂¶
身局促駐馬問漁舟躊躇慰羇束¶
　　　夏日李公見訪¶
逺林暑氣薄公子過我遊貧居類村塢僻近城南樓傍¶
舎頗淳朴所願亦易求隔屋喚西家借問有酒不墻頭¶
過濁醪展席俯長流清風左右至客意已驚秋巢多衆¶
鳥闘葉宻鳴蟬稠苦遭此物䀨孰謂吾廬幽水花晩色¶
<pb:KR4h0117_WYG_045-8b>¶
静庶足充淹㽞豫恐樽中盡更起為君謀¶
　　　羌村三首¶
峥嶸赤雲西日脚下平地柴門鳥雀噪歸客千里至妻¶
孥怪我在驚定還拭淚世亂遭飄蕩生還偶然遂鄰人¶
滿墻頭感歎亦歔欷夜䦨更秉燭相對如夢寐¶
晩嵗迫偷生還家少歡趣嬌兒不離膝畏我復却去憶¶
昔好追凉故繞池邊樹蕭蕭北風勁撫事煎百慮賴知¶
禾黍收巳覺糟牀注如今足斟酌且用慰遲暮¶
<pb:KR4h0117_WYG_045-9a>¶
羣雞正亂叫客至雞闘争驅雞上樹木始聞扣柴荆父¶
老四五人問我久逺行手中各有攜傾榼濁復清苦辭¶
酒味薄黍地無人耕兵革既未息兒童盡東征請為父¶
老歌艱難媿深情歌罷仰天歎四座淚縱横¶
　　　赤谷¶
天寒霜雪繁遊子有所之豈但嵗月暮重來未有期晨¶
發赤谷亭險艱方自兹亂石無改轍我車已載脂山深¶
苦多風落日童稚飢悄然村墟逈煙火何由追貧病轉¶
<pb:KR4h0117_WYG_045-9b>¶
零落故鄉不可思¶
　　　鐵堂峽¶
山風吹遊子縹緲乘險絶硤形藏堂隍壁色立積鐵徑¶
摩穹蒼蟠石與厚地裂修纎無限竹嵌空太始雪威遲¶
哀壑底徒旅慘不悦水寒長氷横我馬骨正折生涯抵¶
弧矢盜賊殊未滅¶
　　　寒峽¶
行邁日悄悄山谷勢多端雲門轉絶岸積阻霾天寒寒¶
<pb:KR4h0117_WYG_045-10a>¶
硤不可度我實衣裳單况當仲冬交泝沿増波瀾野人¶
尋煙語行子傍水餐此生免荷殳未敢辭路難¶
　　　龍門鎮¶
細泉兼輕冰沮洳棧道濕不辭辛苦行迫此短景急石¶
門雲雪隘古鎮峰巒絶旌竿暮慘澹風水白刃澀胡馬¶
屯成臯防虞此何及嗟爾逺戍人山寒夜中泣¶
　　　白沙渡¶
畏途隨長江渡口下絶岸差池上舟楫杳窕入雲漢天¶
<pb:KR4h0117_WYG_045-10b>¶
寒荒野外日暮中流半我馬向北嘶山猿飲相喚水清¶
石礧礧沙白灘漫漫逈然洗愁辛多病一疎散髙壁抵¶
嶔崟洪濤越凌亂臨風獨回首攬轡復三歎¶
　　　水㑹渡¶
山行有常程中夜尚未安㣲月沒已久崖傾路何難大¶
江動我前洶若溟渤寛篙師暗理楫歌笑輕波瀾霜濃¶
木石滑風急手足寒入舟巳千憂陟巘仍萬盤回眺積¶
水外始知衆星乾逺遊令人痩衰疾慙加餐¶
<pb:KR4h0117_WYG_045-11a>¶
　　　五盤¶
五盤雖云險山色佳有餘仰凌棧道細俯映江木疎地¶
僻無網罟水清反多魚好鳥不妄飛野人半巢居喜見¶
淳朴俗坦然心神舒東郊尚格闘巨猾何時除故鄉有¶
弟妹流落隨丘墟成都萬事好豈若歸吾廬¶
　　　鹿頭山¶
鹿頭何亭亭是日慰飢渴連山西南斷俯見千里豁遊¶
子出京華劒門不可越及兹險阻盡始喜原野濶殊方¶
<pb:KR4h0117_WYG_045-11b>¶
昔三分覇氣曽間發天下今一家雲端失雙闕悠然想¶
揚馬繼起名硉兀有文令人傷何處埋爾骨紆餘脂膏¶
地慘澹豪俠窟杖鉞非老臣宣風豈專達冀公柱石姿¶
論道邦國活斯人亦何幸公鎮踰嵗月¶
　　　早發射洪縣南途中作¶
將老憂貧窶筋力豈能及征途乃侵星得使諸病入寒¶
日出霧遲清江轉山急僕夫行不進駑馬若維縶汀洲¶
稍疎散風景開怏悒空慰所尚懷終非曩遊集衰顔偶¶
<pb:KR4h0117_WYG_045-12a>¶
一破勝事難屢挹茫然阮籍途更洒楊朱泣¶
　　　通泉驛南去通泉縣十五里山水作¶
谿行衣自濕亭午氣始散冬温蚊蚋集人逺鳬鴨亂登¶
頓生層隂欹傾出髙岸驛樓衰柳側縣郭輕煙畔一川¶
何綺麗盡日窮壯觀山色逺寂寞江光夕滋漫傷時媿¶
孔父去國同王粲我生苦飄零所歴有嗟歎¶
　　　宿鑿石浦¶
早宿賓從勞仲春江山麗飄風過無時舟檝敢不繫迴¶
<pb:KR4h0117_WYG_045-12b>¶
塘淡暮色日没衆星嘒缺月殊未生青燈死分翳窮途¶
多俊異亂世少恩惠鄙夫亦放蕩草草頻卒嵗斯文憂¶
患餘聖哲垂彖繫¶
　　　遣興¶
蓬生非無根漂蕩隨髙風天寒落萬里不復歸本藂客¶
子念故宅三年門巷空悵望但烽火戎車滿闗東生涯¶
能幾何常任羇旅中¶
　　　破船¶
<pb:KR4h0117_WYG_045-13a>¶
平生江海心宿昔具扁舟豈惟清谿上日傍柴門遊愴¶
惶避亂兵緬邈懷舊丘鄰人亦巳非野竹獨修修船舷¶
不重扣埋没㔾經秋仰看西飛翼下媿東逝流故者或¶
可掘新者亦易求所悲數奔竄白屋難久㽞¶
　　　悲陳陶¶
孟冬十郡良家子血作陳陶澤中水野曠天清無戰聲¶
四萬義軍同日死羣胡歸來血洗箭仍唱胡歌飲都市¶
都人回面向北啼日夜更望官軍至¶
<pb:KR4h0117_WYG_045-13b>¶
　　　悲青坂¶
我軍青坂在東門天寒飲馬太白窟黄頭奚兒日向西¶
數騎彎弓敢馳突山雪河冰野蕭瑟青是烽煙白人骨¶
焉得附書與我軍忍待明年莫倉卒¶
　　　哀王孫¶
長安城頭頭白烏夜飛延秋門上呼又向人家啄大屋¶
屋底達官走避胡金鞭斷折九馬死骨肉不待同馳驅¶
腰下寶玦青珊瑚可憐王孫泣路隅問之不肯道姓名¶
<pb:KR4h0117_WYG_045-14a>¶
但道困苦乞為奴已經百日竄荆棘身上無有完肌膚¶
髙帝子孫盡隆準龍種自與常人殊豺狼在邑龍在野¶
王孫善保千金軀不敢長語臨交衢且為王孫立斯須¶
昨夜東風吹血腥東來橐駞滿舊都朔方健兒好身手¶
昔何勇鋭今何愚竊聞太子巳傳位聖德北服南單于¶
花門&KR0711;面請雪恥慎勿出口他人徂哀哉王孫慎勿疎¶
五陵佳氣無時無¶
　　　哀江頭¶
<pb:KR4h0117_WYG_045-14b>¶
少年野老呑聲哭春日潛行曲江曲江頭宫殿鎖千門¶
細柳新蒲為誰緑憶昔霓旌下南苑苑中萬物生顔色¶
昭陽殿裏第一人同輦隨君侍君側輦前才人帶弓箭¶
白馬嚼囓黄金勒翻身向天仰射雲一箭正墮雙飛翼¶
明眸皓齒今何在血汚遊魂歸不得清渭東流劒閣深¶
去住彼此無消息人生有情淚沾臆江水江花豈終極¶
黄昏胡騎塵滿城欲往城南忘南北¶
　　　洗兵馬(收京/後作)¶
<pb:KR4h0117_WYG_045-15a>¶
中興諸將收山東㨗書夜報清晝同河廣傳聞一葦過¶
胡兒命在破竹中祗殘鄴城不日得獨任朔方無限功¶
京師皆騎汗血馬囘紇餧肉蒲萄宮已喜皇威清海岱¶
常思仙仗過崆峒三年笛裏闗山月萬國兵前草木風¶
成王功大心轉小郭相謀深古來少司徒清鑒懸明鏡¶
尚書氣與秋天杳二三豪俊爲時出整頓乾坤濟時了¶
東走無復憶鱸魚南飛覺有安枝鳥青春復隨冠冕入¶
紫禁正耐煙花繞鶴駕通宵鳳輦備雞鳴問寢龍樓曉¶
<pb:KR4h0117_WYG_045-15b>¶
攀龍附鳳勢莫當天下盡化爲侯王汝等豈知蒙帝力¶
時來不得誇身强闗中既留蕭丞相幕下復用張子房¶
張公一生江海客身長九尺鬚睂蒼徵起適遇風雲㑹¶
扶顛始知籌䇿良青袍白馬更何有後漢今周喜再昌¶
寸地尺天皆入貢竒祥異瑞争來送不知何國致白環¶
復道諸山得銀甕隱士休歌紫芝曲詞人解撰河清頌¶
田家望望惜雨乾布糓處處催春種淇上健兒歸莫懶¶
城南思婦愁多夢安得壯士挽天河浄洗甲兵長不用¶
<pb:KR4h0117_WYG_045-16a>¶
　　　今夕行¶
今夕何夕歲云徂更長燭明不可孤咸陽客舍一事無¶
相與博塞為歡娯憑陵大呌呼五白袒跣不肯成梟盧¶
英雄有時亦如此邂逅豈即非良圖君莫笑劉毅從來¶
布衣願家無儋石輸百萬¶
　　　兵車行¶
車轔轔馬蕭蕭行人弓箭各在腰爺孃妻子走相送塵¶
埃不見咸陽橋牽衣頓足攔道哭哭聲直上干雲霄道¶
<pb:KR4h0117_WYG_045-16b>¶
傍過者問行人行人但云㸃行頻或從十五北防河便¶
至四十西營田去時里正與裹頭歸來頭白還戍邊邊¶
庭流血成海水武皇開邊意未已君不見漢家山東二¶
百州千村萬落生荆杞縱有健婦把鋤犁禾生隴畆無¶
東西况復秦兵耐苦戰被驅不異犬與雞長者雖有問¶
役夫敢伸恨且如今年冬未休闗西卒縣官急索租租¶
税從何出信知生男惡反是生女好生女猶得嫁比鄰生¶
男埋没隨百草君不見青海頭古來白骨無人收新鬼¶
<pb:KR4h0117_WYG_045-17a>¶
煩寃舊鬼哭天隂雨濕聲啾啾¶
　　　古柏行¶
孔明廟前有老柏柯如青銅根如石霜皮溜雨四十圍¶
黛色參天二千尺君臣已與時際㑹樹木猶為人愛惜¶
雲來氣接巫峽長月出寒通雪山白憶昨路繞錦亭東¶
先主武侯同閟宮崔嵬枝幹郊原古窈窕丹青户牖空¶
落落盤踞雖得地㝠㝠孤高多烈風扶持自是神明力¶
正直元因造化功大厦如傾要梁棟萬牛囘首丘山重¶
<pb:KR4h0117_WYG_045-17b>¶
不露文章世巳驚未辭翦伐誰能送苦心豈免容螻蟻¶
香葉終經宿鸞鳳志士幽人莫怨嗟古來材大難為用¶
　　　虎牙行¶
秋風歘吸吹南國天地慘慘無顔色洞庭揚波江漢迴¶
虎牙銅柱皆傾側巫峽隂涔朔漠氣峰巒窈窕谿谷黒¶
杜䳌不來猿狖寒山鬼幽憂雪霜逼楚老長嗟憶炎瘴¶
三尺角弓兩斛力壁立石城横塞起金錯旌竿蒲雲直¶
漁陽突騎獵青丘犬戎鎖甲聞丹極八荒十年防盜賊¶
<pb:KR4h0117_WYG_045-18a>¶
征戍誅求寡妻哭逺客中宵淚霑臆¶
　　　莫相疑行¶
男兒生無所成頭皓白牙齒欲落真可惜憶獻三賦蓬¶
萊宮自恠一日聲輝赫集賢學士如堵墻觀我落筆中¶
書堂往時文彩動人主此日飢寒趨路傍晚將末契託¶
年少當面輸心背面笑寄謝悠悠世上兒不争好惡莫¶
相疑¶
　　　閬山歌¶
<pb:KR4h0117_WYG_045-18b>¶
閬州城東靈山白閬中城北玉臺碧松浮欲盡不盡雲¶
江動將崩未崩石那知根無鬼神㑹已覺勢與嵩華敵¶
中原格闘且未歸應結茅齋看青壁¶
　　　越王樓歌¶
綿州州府何磊落顯慶年中越王作孤城西北起高樓¶
碧瓦朱甍照城郭樓下長江百丈清山頭落日半輪明¶
君王舊跡今人賞轉見千秋萬古情¶
　　　題李尊師松樹障子歌¶
<pb:KR4h0117_WYG_045-19a>¶
老夫清晨梳白頭𤣥都道士來相訪握髮呼兒延入戸¶
手持新畵青松障障子松林静杳㝠憑軒忽若無丹青¶
隂崖却承霜雪幹偃葢反走蚪龍形老夫平生好竒古¶
對此興與精靈聚已知仙客意相親更覺良工心獨苦¶
松下丈人巾屨同偶坐似是商山翁悵望聊歌紫芝曲¶
時危慘淡來悲風¶
　　　觀公孫大娘弟子舞劎器行¶
昔有佳人公孫氏一舞劎器動四方觀者如山色沮䘮¶
<pb:KR4h0117_WYG_045-19b>¶
天地為之乆低昻㸌如羿射九日落矯如羣帝驂龍翔¶
來如雷電收震怒罷如江海凝清光絳脣朱袖兩寂寞¶
晚有弟子傳芬芳臨潁美人在白帝妙舞此曲神揚揚¶
與余問荅既有以感時撫事増惋傷先帝侍女八千人¶
公孫劎器初第一五十年間似反掌風塵澒洞昏王室¶
棃園弟子散如煙女樂餘姿映寒日金粟堆南木已拱¶
瞿塘石城草蕭瑟玳筵急管曲復終樂極哀來月東出¶
老夫不知其所往足繭荒山轉愁疾¶
<pb:KR4h0117_WYG_045-20a>¶
　　　痩馬行¶
東郊痩馬使我傷骨骼硉兀如堵墻絆之欲動轉欹側¶
此豈有意仍騰驤細看六印帶官字衆道三軍遺路傍¶
皮乾剝落雜泥滓毛暗蕭條連雪霜去歳奔波逐餘宼¶
驊騮不慣不得將士卒多騎内廐馬惆悵恐是病乘黄¶
當時歴塊誤一蹶委棄非汝能周防見人慘淡若哀訴¶
失主錯莫無晶光天寒逺放雁為伴日暮不收鳥啄瘡¶
誰家且養願終惠更試明年春草長¶
<pb:KR4h0117_WYG_045-20b>¶
　　　柟樹為風雨所抜歎¶
倚江柟樹草堂前故老相傳二百年誅茅卜居總為此¶
五月髣髴聞寒蟬東南飄風動地至江翻石走流雲氣¶
幹排雷雨猶力争根斷泉源豈天意蒼波老樹性所愛¶
浦上童童一青葢野老頻留懼雪霜行人不過聽竽籟¶
虎倒龍顛委榛棘涙㾗血㸃垂胸臆我有新詩何處呤¶
草堂自此無顔色¶
　　　短歌行贈王郎司直¶
<pb:KR4h0117_WYG_045-21a>¶
王郎酒酣㧞劎斫地歌莫哀我能抜爾抑塞磊落之竒¶
才豫樟翻風白日動鯨魚跋浪滄溟開且脱劎佩休徘¶
徊西得諸侯棹錦水欲向何門趿珠履仲宣樓頭春色¶
深青眼高歌望吾子眼中之人吾老矣¶
　　　寄岑嘉州¶
不見故人十年餘不道故人無素書願逢顔色闗塞逺¶
豈意出守江城居外江三峽且相接斗酒新詩終自踈¶
謝眺毎篇堪諷誦馮唐已老聽吹嘘泊船秋夜經春莫¶
<pb:KR4h0117_WYG_045-21b>¶
伏枕青楓限玉除眼前所寄選何物贈子雲安雙鯉魚¶
　　　送孔巢父謝病歸游江東兼呈李白¶
巢父掉頭不肯住東將入海隨煙霧詩巻長留天地間¶
釣竿欲拂珊瑚樹深山大澤龍蛇逺春寒野隂風景暮¶
蓬萊織女回雲車指㸃虚無引歸路自是君身有仙骨¶
世人那得知其故惜君只欲苦死留富貴何如草頭露¶
蔡侯静者意有餘清夜置酒臨前除罷琴惆悵月照席¶
幾歳寄我空中書南尋禹穴見李白道甫問訊今何如¶
<pb:KR4h0117_WYG_045-22a>¶
　　　樂遊園歌¶
樂遊古園崒森爽煙緜碧草萋萋長公子華筵勢最高¶
秦川對酒平如掌長生木瓢示真率更調鞍馬狂歡賞¶
青春波浪芙蓉園白日雷霆夾城仗閶闔晴開映蕩蕩¶
曲江翠幕排銀牓拂水低迴舞袖翻緣雲清切歌聲上¶
却憶年年人醉時只今未醉巳先悲數莖白髮那抛得¶
百罰深杯亦不辭聖朝已知賤士醜一物自荷皇天慈¶
此身飲罷無歸處獨立蒼茫自詠詩¶
<pb:KR4h0117_WYG_045-22b>¶
　　　渼陂行¶
岑參兄弟皆好竒擕我逺來遊渼陂天地黤慘忽異色¶
波濤萬頃堆瑠璃瑠璃汗漫泛舟入事殊興極憂思集鼉¶
作鯨吞不復知惡風白浪何嗟及主人錦帆相為開舟子¶
喜甚無氛埃鳬鷖散亂棹謳發絲管啁啾空翠來沈竿¶
續蔓深莫測菱葉荷花静如拭宛在中流渤澥清下歸¶
無極終南黒半陂已南純浸山動影裊窕冲融間船舷¶
暝戛雲際寺水面月出藍田闗此時驪龍亦吐珠馮夷¶
<pb:KR4h0117_WYG_045-23a>¶
擊鼔羣龍趨湘妃漢女出歌舞金支翠旗光有無咫尺¶
但愁雷雨至蒼茫不曉神靈意少壯幾時奈老何向來¶
哀樂何其多¶
　　　冬末以事之東都湖城遇孟雲卿復歸劉顥宅¶
　　　　宿燕飲散因為醉歌¶
疾風吹塵暗河縣行子隔手不相見湖城城南一開眼¶
駐馬獨識雲卿面况非劉顥為地主嬾囘鞭轡成高宴¶
劉侯歡我擕客來置酒張燈促華饌且將欵曲終今夕¶
<pb:KR4h0117_WYG_045-23b>¶
休語艱難尚酣戰照室紅爐促曙光縈窗素月垂文練¶
天開地裂長安陌寒盡春生洛陽殿豈知驅車復同軌¶
可惜刻漏隨更箭人生㑹合不可常庭樹雞鳴淚如綫¶
　　　大覺寺高僧蘭若¶
巫山不見廬山逺松林蘭若秋風晚一老猶鳴日暮鐘¶
諸僧尚乞齋時飯香爐峰色隠晴湖種杏仙家近白榆¶
飛錫去年啼邑子獻花何日許門徒¶
　　　發劉郎浦¶
<pb:KR4h0117_WYG_045-24a>¶
挂帆早發劉郎浦疾風颯颯昬亭午舟中無日不沙塵¶
㟁上空村盡豺虎十日北風風未回客行歳晚尤相催¶
白頭厭伴漁人宿黄㡌青鞋歸去來¶
　　　發閬中¶
前有毒蛇後猛虎谿行盡日無村塢江風蕭蕭雲拂地¶
山木慘慘天欲雨女病妻憂歸意速秋花錦石誰復數¶
别家三月一得書避地何時免愁苦¶
　　　引水¶
<pb:KR4h0117_WYG_045-24b>¶
月峽瞿塘雲作頂亂石峥嶸俗無井雲安沽水奴僕悲¶
魚復移居心力省白帝城西萬竹蟠接筒引水喉不乾¶
人生留滯生理難斗水何直百憂寛¶
　　　秋風¶
秋風淅淅吹我衣東流之外西日微天清小城擣練急¶
石古細路行人稀不知明月為誰好早晚孤帆他夜歸¶
㑹將白髪倚庭樹故園池臺今是非¶
　　　清明¶
<pb:KR4h0117_WYG_045-25a>¶
著處繁華矜是日長沙千人萬人出渡頭翠栁&KR0233;明睂¶
争道朱蹄驕囓膝此都好遊湘西寺諸将亦自軍中至¶
馬援征行在眼前葛強親近同心事金燈下山紅粉晚¶
牙檣捩柂青樓逺古時䘮亂皆可知人世悲歡暫相遣¶
弟姪雖存不得書干戈未息苦離居逢迎少壯非吾道¶
况乃今朝更袚除¶
　　　晚出左掖¶
晝刻傳呼淺春旗簇仗齊退朝花底散歸院栁邊迷樓¶
<pb:KR4h0117_WYG_045-25b>¶
雪融城濕宮雲去殿低避人焚諌草騎馬欲雞栖¶
　　　春宿左省¶
花隱掖垣暮啾啾栖鳥過星臨萬戸動月傍九霄多不¶
寢聽金鑰因風想玉珂明朝有封事數問夜如何¶
　　　端午日賜衣¶
官衣亦有名端午被恩榮細葛含風軟香羅疊雪輕自¶
天題處濕當暑著來清意内稱長短終身荷聖情¶
　　　巴西驛亭觀江漲呈竇使君¶
<pb:KR4h0117_WYG_045-26a>¶
宿雨南江漲波濤亂逺峰孤亭凌噴薄萬井逼舂容霄¶
漢愁高鳥泥沙困老龍天邊同客舍攜我豁心胸¶
　　　觀作橋成月夜舟中有述還呈李司馬¶
把燭橋成夜廻舟客坐時天髙雲去盡江逈月來遲衰¶
謝多扶病招邀屢有期異方乘此興樂罷不無悲¶
　　　夜宿西閣曉呈元二十一曹長¶
山木抱雲稠寒江繞上頭雪崖纔變石風幔不依樓社¶
稷堪流涕安危在運籌看君話王室感動幾銷憂¶
<pb:KR4h0117_WYG_045-26b>¶
　　　翫月呈漢中王¶
夜深露氣清江月滿江城浮客轉危坐歸舟應獨行闗¶
山同一㸃烏鵲自多驚欲得淮王術風吹暈已生¶
　　　天末懐李白¶
涼風起天末君子意如何鴻雁幾時到江湖秋水多文¶
章憎命逹魑魅喜人過應共寃魂語投詩贈汨羅¶
　　　舟中夜雪有懐盧十四侍御弟¶
朔風吹桂水大雪夜紛紛暗度南樓月寒深北渚雲燭¶
<pb:KR4h0117_WYG_045-27a>¶
斜初近見舟重竟無聞不識山隂道聽雞更憶君¶
　　　月夜憶舍弟¶
戍鼔斷人行邊秋一雁聲露從今夜白月是故鄉明有¶
弟皆分散無家問死生寄書長不達况乃未休兵¶
　　　赴青城縣出成都寄陶王二少尹¶
老被樊籠役貧嗟出入勞客情投異縣詩態憶吾曹東¶
郭滄江合西山白雪髙文章差底病廻首興淊淊¶
　　　廣州叚功曹到得楊五長史書功曹却歸聊寄¶
<pb:KR4h0117_WYG_045-27b>¶
　　　　此詩¶
衞青開幕府楊僕將樓船漢節梅花外春城海水邊銅¶
梁書逺及珠浦使將旋貧病他鄉老煩君萬里傳¶
　　　九日奉寄嚴大夫¶
九日應愁思經時冐險艱不眠持漢節何路出巴山小¶
驛香醪嫩重巖細菊斑遥知簇鞍馬囘首白雲間¶
　　　寄杜位¶
寒日經簷短窮猿失木悲峽中為客恨江上憶君時天¶
<pb:KR4h0117_WYG_045-28a>¶
地身何往風塵病敢辭封書兩行涙霑灑裛新詩¶
　　　奉寄李十五秘書文嶷二首¶
避暑雲安縣秋風早下來暫留魚復浦同過楚王臺猿¶
鳥千崖窄江湖萬里開竹枝歌未好畵舸且遲廻¶
行李千金贈衣冠八尺身飛騰如有策意度不無神班¶
秩兼通貴公侯出異人𤣥成負文采世業豈沈淪¶
　　　第五弟豐獨在江左近三四載寂無消息覔使¶
　　　　寄此二首¶
<pb:KR4h0117_WYG_045-28b>¶
亂後嗟吾在羇棲見汝難草黄騏驥病沙煖鶺鴒寒楚¶
設闗城險呉吞水府寛三年朝夕淚衣袖不曽乾¶
聞汝依山寺杭州定越州風塵淹别日江漢失清秋影¶
著啼猿樹魂飄結蜃樓明年下春水東盡白雲求¶
　　　重簡王明府¶
甲子西南異冬來只薄寒江雲何夜静蜀雨幾時乾行¶
李湏相問窮愁豈自寛君聽鴻雁響恐致稻梁難¶
　　　正月三日歸谿上有作簡院内諸公¶
<pb:KR4h0117_WYG_045-29a>¶
野外堂依竹籬邊水向城蟻浮仍臘味鷗泛己春聲藥¶
許鄰人斸書從稚子擎白頭趨幕府深覺負平生¶
　　　示姪佐¶
多病秋風落君來慰眼前自聞茅屋趣只想竹林眠滿¶
谷山雲起侵籬澗水懸嗣宗諸子姪早覺仲容賢¶
　　　熟食日示宗文宗武¶
消渴遊江漢羈棲尚甲兵幾年逢熟食萬里逼清明松¶
柏卬山路風花白帝城汝曹催我老囘首淚縱横¶
<pb:KR4h0117_WYG_045-29b>¶
　　　奉酬李都督表文早春作¶
力疾坐清曉來詩悲早春轉添愁伴客更覺老隨人紅¶
入桃花嫩青歸栁葉新望鄉猶未已四海尚風塵¶
　　　送翰林張司馬南海勒碑¶
冠冕通南極文章落上台詔從三殿去碑到百蠻開野¶
館濃花發春帆細雨來不知滄海上天遣幾時廻¶
　　　泛江送客¶
二月頻送客東津江欲平煙花山際重舟楫浪前輕淚¶
<pb:KR4h0117_WYG_045-30a>¶
逐勸杯落愁連吹笛生離筵不隔日那得易為情¶
　　　涪江泛舟送韋班歸京¶
追餞同舟日傷春一水間飄零為客乆衰老羡君還花¶
雜重重樹雲輕處處山天涯故人少更憶鬢毛斑¶
　　　送裴二虯作尉永嘉¶
孤嶼亭何處天涯水氣中故人官就此絶境與誰同隠¶
吏逢梅福遊山憶謝公扁舟吾已就把釣待秋風¶
　　　送韋郎司直歸成都¶
<pb:KR4h0117_WYG_045-30b>¶
竄身來蜀地同病得韋郎天下兵戈滿江邊歳月長别¶
筵花欲暮春日鬢俱蒼為問南谿竹抽梢合過墻¶
　　　送李功曹之荆州充鄭侍御判官重贈¶
曽聞宋玉宅每欲到荆州此地生涯晚遥悲水國秋孤¶
城一柱觀落日九江流使者雖光彩青楓逺自愁¶
　　　贈韋贊善别¶
扶病送君發自憐猶不歸祗應盡客涙復作掩荆扉江¶
漢故人少音書從此稀往還二十載歳晚寸心違¶
<pb:KR4h0117_WYG_045-31a>¶
　　　公安送李二十九弟晉肅入蜀余下沔鄂¶
正觧柴桑纜仍看蜀道行檣烏相背發塞雁一行鳴南¶
紀連銅柱西江接錦城憑将百錢卜飄泊問君平¶
　　　惠義寺送王少尹赴成都分得峰字¶
苒苒谷中寺娟娟林表峰闌干上處逺結構坐來重騎¶
馬行春徑衣冠起晚鐘雲門青寂寂此别惜相從¶
　　　贈别何邕¶
生死論交地何由見一人悲君隨燕雀薄宦走風塵綿¶
<pb:KR4h0117_WYG_045-31b>¶
谷元通漢沱江不向秦五陵花滿眼傳語故鄉春¶
　　　陪鄭廣文遊何將軍山林六首¶
不識南塘路今知第五橋名園依綠水野竹上青霄谷¶
口舊相得濠梁同見招平生為幽興未惜馬蹄遥¶
旁舍連髙竹踈籬帶晚花碾渦深没馬藤蔓曲藏蛇詞¶
賦工無益山林跡未賖盡捻書籍賣來問爾東家¶
風燈吹隂雪雲門吼瀑泉酒醒思卧簟衣冷欲裝綿野¶
老來看客河魚不取錢只疑淳朴處自有一山川¶
<pb:KR4h0117_WYG_045-32a>¶
憶過楊栁渚走馬定昆池醉把青荷葉狂遺白接䍦刺¶
船思郢客觧水乞呉兒坐對秦山晚江湖興頗隨¶
牀上書連屋階前樹拂雲將軍不好武稚子總能文醒¶
酒微風入聽詩静夜分緇衣挂蘿薜凉月白紛紛¶
幽意忽不愜歸期無奈何出門流水住囘首白雲多自¶
笑燈前舞誰憐醉後歌祗應與朋好風雨亦來過¶
　　　重過何氏¶
山雨樽仍在沙沈榻未移犬迎曽宿客鵶䕶落巢兒雲¶
<pb:KR4h0117_WYG_045-32b>¶
薄翠㣲寺天清黄子陂向來幽興極歩屣過東籬¶
落日平臺上春風啜茗時石欄斜㸃筆桐葉坐題詩翡¶
翠鳴衣桁蜻蜓立釣絲自今幽興熟來徃亦無期¶
　　　與任城許主簿遊南池¶
秋水通溝洫城隅進小船晚凉看洗馬森木亂鳴蝉菱¶
熟經時雨蒲荒八月天晨朝降白露遥想舊青氊¶
　　　夜宴左氏莊¶
風林纖月落衣露浄琴張暗水流花逕春星帶草堂簡¶
<pb:KR4h0117_WYG_045-33a>¶
書燒燭短看劒引杯長詩罷聞呉詠扁舟意不忘¶
　　　陪諸貴公子丈八溝攜妓納涼際遇雨二首¶
落日放船好輕風生浪遲竹深留客處荷浄納涼時公¶
子調冰水佳人雪藕絲片雲頭上黒應是雨催詩¶
雨來霑席上風急打船頭越女紅裙濕燕姬翠黛愁䌫¶
侵堤栁繫幔巻浪花浮歸路翻蕭颯陂塘五月秋¶
　　　九日曲江¶
綴席茱茰好浮舟菡萏衰百年秋已半九日意兼悲江¶
<pb:KR4h0117_WYG_045-33b>¶
水清源曲荆門此路疑晚來高興盡揺蕩菊花期¶
　　　陪章梓州王閬州蘓遂州李果州四使君登惠¶
　　　　義寺¶
春日無人境虚空不住天鶯花隨世界樓閣倚山巔遲¶
暮身何得登臨意惘然誰能觧金印瀟洒共安禪¶
　　　章梓州水亭¶
城晚通雲霧亭深到芰荷吏人橋外少秋水席邊多近¶
屬淮王至髙門薊子過荆州愛山簡吾醉亦長歌¶
<pb:KR4h0117_WYG_045-34a>¶
　　　季秋蘇五弟纓江樓夜宴崔十三評事韋少府¶
　　　　姪¶
峽險江驚急樓髙月逈明一時今夕㑹萬里故鄉情星¶
落黄姑渚秋辭白帝城老人因病酒堅坐看君傾¶
　　　上已日徐司録林園宴集¶
鬢毛垂領白花蘂亞枝紅欹倒衰年廢招尋令節同薄¶
衣臨積水吹面受和風有喜留攀桂無勞問轉蓬¶
　　　遊修覺寺¶
<pb:KR4h0117_WYG_045-34b>¶
野寺江天豁山扉花竹幽詩應有神助吾得及春遊徑¶
石相縈帶川雲自去留禪枝宿衆鳥漂轉暮歸愁¶
　　　登兖州城樓¶
東郡趨庭日南樓縱目初浮雲連海岱平野入青徐孤¶
嶂秦碑在荒城魯殿餘從來多古意臨眺獨躊躇¶
　　　望牛頭寺¶
牛頭見鶴林梯逕遶幽深春色浮山外天河宿殿隂傳¶
燈無白日布地有黄金休作狂歌老回看不住心¶
<pb:KR4h0117_WYG_045-35a>¶
　　　登牛頭山亭子¶
路出雙林外亭窺萬井中江城孤照日山客逺含風兵¶
革身將老闗河信不通猶殘數行涙忍對百花叢¶
　　　瞿塘兩崖¶
三峽傳何處雙崖壯此門入天猶石色穿水忽雲根猱¶
玃鬚髯古蛟龍窟宅尊羲和冬馭近愁畏日車翻¶
　　　山寺¶
野寺殘僧少山園細路髙麝香眠石竹鸚鵡啄金桃亂¶
<pb:KR4h0117_WYG_045-35b>¶
水通人過懸崖置屋牢上方重閣晚百里見纖毫¶
　　　巳上人茅齋¶
已公茅屋下可以賦新詩枕簟入林僻荼𤓰留客遲江¶
蓮揺白羽天棘蔓青絲空沗許詢輩難酬支遁詞¶
　　　宿賛公房¶
杖鍚何來此秋風已颯然雨荒深院菊霜倒半池蓮放¶
逐寧違性虚空不離禪相逄成夜宿隴月向人圓¶
　　　謁真諦寺禪師¶
<pb:KR4h0117_WYG_045-36a>¶
蘭若山髙處煙霞嶂幾重凍泉依細石晴雪落長松問¶
法看詩妄觀身向酒慵未能割妻子卜宅近前峰¶
　　　題𤣥武禪師屋壁¶
何年顧虎頭滿壁畵滄洲赤日石林氣青天江海流錫¶
飛常近鶴杯度不驚鷗似得廬山路真隨惠逺遊¶
　　　過南鄰朱山人水亭¶
相近竹參差相過人不知幽花欹滿樹細水曲通池歸¶
客村非逺殘樽席更移看君多道氣從此數追隨¶
<pb:KR4h0117_WYG_045-36b>¶
　　　野望因過常少仙¶
野橋齊度馬秋望轉悠哉竹覆青城合江從灌口來入¶
村樵徑引嘗果栗園開落盡髙天日幽人未遣廻¶
　　　范二員外邈吳十侍御郁特枉駕闕展待聊寄¶
　　　　此作¶
暫往比鄰去空聞二妙歸幽棲誠簡略衰白已光輝野¶
外貧家逺村中好客稀論文或不愧重肯欵柴扉¶
　　　西郊¶
<pb:KR4h0117_WYG_045-37a>¶
時出碧雞坊西郊向草堂市橋官栁細江路野梅香傍¶
架齊書帙看題減藥囊無人覺來往踈嬾意何長¶
　　　漫成¶
江臯己仲春花下復清晨仰面貪看鳥廻頭錯應人讀¶
書難字過貰酒滿壺頻近識峨眉老知余嬾是真¶
　　　早起¶
春來常早起幽事頗相闗帖石防頽岸開林出逺山一¶
丘藏曲折緩歩有躋攀童僕來城市缾中得酒還¶
<pb:KR4h0117_WYG_045-37b>¶
　　　可惜¶
花飛有底急老去願春遲可惜歡娯地都非少壯時寛¶
心應是酒遣興莫過詩此意陶濳觧吾生後汝期¶
　　　落日¶
落日在簾鈎谿邊春事幽芳菲緑岸圃樵㸑倚灘舟啅¶
雀争枝墜飛蟲滿院遊濁醪誰造汝一酌散千憂¶
　　　倚杖¶
看花雖郭外倚杖即谿邊山縣早休市江橋春聚船狎¶
<pb:KR4h0117_WYG_045-38a>¶
鷗輕白浪歸雁喜青天物色兼生意凄凉憶去年¶
　　　不離西閣¶
江栁非時發江花冷色頻地偏應有瘴臘近已含春失¶
學從愚子無家任老身不知西閣意肯别定留人¶
　　　一室¶
一室他鄉逺空林暮景懸正愁聞塞笛獨立見江船巴¶
蜀來多病荆蠻去幾年應同王粲宅留井峴山前¶
　　　暮春題瀼西新賃草堂¶
<pb:KR4h0117_WYG_045-38b>¶
北郊千樹橘不見比封君養拙干戈際全生麋鹿羣畏¶
人江北草旅食瀼西雲萬里巴渝曲三年實飽聞¶
壯年學書劒他日委泥沙事主非無禄浮生即有涯髙¶
齋依藥餌絶域改春華喪亂丹心破王臣未一家¶
　　　秋野¶
秋野日䟽蕪寒江動碧虚繫舟蠻井絡卜宅楚村墟棗¶
熟從人打葵荒欲自鋤盤餐老夫食分减及谿魚¶
禮樂攻吾短山林引興長掉頭紗㡌側曝背竹書光風¶
<pb:KR4h0117_WYG_045-39a>¶
落收松子天寒割蜜房稀踈小紅翠駐屐近微香¶
身許麒麟畵年衰鵷鷺羣大江秋易盛空峽夜多聞逕¶
隱千重石帆留一片雲兒童解蠻語不必作參軍¶
　　　谿上¶
峽内淹留客谿邊四五家古苔生迮地秋竹隱踈花塞¶
俗人無井山田飯有沙西江使船至時復問京華¶
　　　渡江¶
春江不可渡二月已風濤舟楫欹斜疾魚龍偃卧髙渚¶
<pb:KR4h0117_WYG_045-39b>¶
花張素錦汀草亂青袍戲問垂綸客悠悠見汝曹¶
　　　船下䕫州郭宿雨濕不得上㟁别王十二判官¶
依沙宿舸船石瀨月娟娟風起春燈亂江鳴夜雨懸晨¶
鐘雲外濕勝地石堂煙柔櫓輕鷗外含悽覺汝賢¶
　　　去蜀¶
五載客蜀郡一年居梓州如何闗塞阻轉作瀟湘遊世¶
事已黄髪殘生隨白鷗安危大臣在不必淚長流¶
　　　舟月對驛近寺¶
<pb:KR4h0117_WYG_045-40a>¶
更深不假燭月朗自明船金刹青楓外朱樓白水邊城¶
烏啼𦕈𦕈野鷺宿娟娟皓首江湖客鈎簾獨未眠¶
　　　移居公安山館¶
南國晝多霧北風天正寒路危行木杪身逺宿雲端山¶
鬼吹燈滅厨人語夜䦨雞鳴問前館世亂敢求安¶
　　　宿青草湖¶
洞庭猶在目青草續為名宿槳依農事郵籖報水程寒¶
氷争倚薄雲月逓微明湖雁雙雙起人來故北征¶
<pb:KR4h0117_WYG_045-40b>¶
　　　宿白沙驛¶
水宿仍餘照人煙復此亭驛邊沙舊白湖外草新青萬¶
象皆春氣孤槎自客星隨波無限月的的近南溟¶
　　　入喬口¶
漠漠舊京逺遲遲歸路賖殘年傍水國落日對春華樹¶
宻早蜂亂江泥輕燕斜賈生骨已朽悽惻近長沙¶
　　　石鏡¶
蜀王將此鏡送死置空山㝠寞憐香骨提攜近玉顔衆¶
<pb:KR4h0117_WYG_045-41a>¶
妃無復歎千騎亦虚還獨有傷心石埋輪月宇間¶
　　　琴臺¶
茂陵多病後尚愛卓文君酒肆人間世琴臺日暮雲野¶
花留寳靨蔓草見羅裙歸鳳求凰意寥寥不復聞¶
　　　滕王亭子¶
寂寞春山路君王不復行古牆猶竹色虛閣自松聲鳥¶
鵲荒村暮雲霞過客情尚思歌吹入千騎把霓旌¶
　　　禹廟¶
<pb:KR4h0117_WYG_045-41b>¶
禹廟空山裏秋風落日斜荒庭垂橘柚古屋畵龍蛇雲¶
氣生虚壁江聲赴白沙早知乘四載䟽鑿控三巴¶
　　　湘夫人祠¶
肅肅湘妃廟空墻碧水春蟲書玉珮蘚燕舞畫帷塵晩¶
泊登河樹㣲馨借渚蘋蒼梧恨不盡淚染在叢筠¶
　　　祠南夕望¶
百丈牽江色孤舟泛日斜興來猶杖屨日斷更雲沙山¶
鬼迷春竹湘娥倚暮花湖南清絶地萬古一長嗟¶
<pb:KR4h0117_WYG_045-42a>¶
　　　西山¶
辛苦三城戍長防萬里秋煙塵侵火井雨雪閉松州風¶
動將軍幕天寒使者裘漫山賊營壘回首得無憂¶
　　　洞房¶
洞房環珮冷玉殿起秋風秦地應新月龍池滿舊宮繫¶
舟今夜逺清漏往時同萬里黄山北園陵白露中¶
　　　擣衣¶
亦知戍不返秋至拭清砧已近苦寒月况經長别心寧¶
<pb:KR4h0117_WYG_045-42b>¶
辭擣衣倦一寄塞垣深用盡閨中力君聽空外音¶
　　　秦州¶
滿目悲生事因人作逺遊遲廻度隴怯浩蕩及闗愁水¶
落魚龍夜山空鳥䑕秋西征問烽火心折此淹留¶
秦州城北寺傳是隗囂宮苔蘚山門古丹青野殿空月¶
明垂葉露雲逐渡谿風清渭無情極愁時獨向東¶
雲氣接崑崙涔涔塞雨繁羌童看渭水使客向河源煙¶
火軍中幕牛羊嶺上村所居秋草静正閉小蓬門¶
<pb:KR4h0117_WYG_045-43a>¶
山頭南郭寺水號北流泉老樹空庭得清渠一邑傳秋¶
花危石底晚景卧鐘邊俯仰悲身世谿風為颯然¶
鳳林戈未息魚海路常難候火雲峰峻懸軍幕井乾風¶
連西極動月過北庭寒故老思飛將何時議築壇¶
迢逓來三蜀蹉跎又六年客身逄故舊發興自林泉過¶
嬾從衣結頻遊任履穿藩籬頗無限恣意向江天¶
種竹交加翠栽桃爛熳紅經心石鏡月到面雪山風赤¶
管隨王命銀章付老翁豈知牙齒落名玷薦賢中¶
<pb:KR4h0117_WYG_045-43b>¶
　　　東樓¶
萬里流沙道征西過此門但添新戰骨不返舊征魂樓¶
角凌風逈城隂帶水昬傳聲看驛使送節向河源¶
　　　出郭¶
霜露晚凄凄髙天逐望低逺煙鹽井上斜景雪峰西故¶
國猶兵馬他鄉亦鼓鼙江城今夜客還與舊烏啼¶
　　　西閣雨望¶
樓雨霑雲幔山寒著水城逕添沙面出湍减石稜生菊¶
<pb:KR4h0117_WYG_045-44a>¶
蘂凄踈放松林駐逺情滂沱朱檻濕萬慮傍簷楹¶
　　　草閣¶
草閣臨無地柴扉水不闗魚龍囘夜水星月動秋山乆¶
露晴初濕髙雲薄未還汎舟慙小婦飄泊損紅顔¶
　　　秋峽¶
江濤萬古峽肺氣乆衰翁不寐防巴虎全生狎楚童衣¶
裳垂素髪門巷落丹楓嘗怪商山老兼存翊賛功¶
　　　薄遊¶
<pb:KR4h0117_WYG_045-44b>¶
淅淅風生砌團團月隠墻遥空秋雁滅半嶺暮雲長病¶
葉多先墜寒花只暫香巴城添涙眼今夕復清光¶
　　　客亭¶
秋窗猶曙色木落更天風日出寒山外江流宿霧中聖¶
朝無棄物老病已成翁多少殘生事飄零任轉蓬¶
　　　愁坐¶
髙齋常見野愁坐更臨門十月山寒重孤城水氣昬葭¶
萌氐種逈左擔犬戎存終日憂奔走歸期未敢論¶
<pb:KR4h0117_WYG_045-45a>¶
　　　憶鄭南玭¶
鄭南伏毒寺瀟灑到江心石影銜珠閣泉聲帶玉琴風¶
杉曽曙倚雲嶠憶春臨萬里滄浪水龍蛇只自深¶
　　　懐灞上遊¶
悵望東陵道平生灞上遊春濃停野騎夜宿敞雲樓離¶
别人誰在經過老自休眼前今古意江漢一歸舟¶
　　　草堂即事¶
荒村建子月獨樹老夫家雪裏江船渡風前徑竹斜寒¶
<pb:KR4h0117_WYG_045-45b>¶
魚依宻藻宿鷺起圓沙濁酒禁愁得無錢何處賖¶
　　　村夜¶
風色蕭蕭暮江頭人不行村舂雨外急鄰火夜深明胡¶
羯何多難漁樵寄此生中原有兄弟萬里正含情¶
　　　倦夜¶
竹凉侵卧内野月滿庭隅重露成涓滴稀星乍有無暗¶
飛螢自照水宿鳥相呼萬事干戈裏空悲清夜徂¶
　　　日暮¶
<pb:KR4h0117_WYG_045-46a>¶
牛羊下來夕各已閉柴門風月自清夜江山非故園石¶
泉流暗壁草露満秋原頭白明燈裏何湏花燼繁¶
　　　朝二首¶
清旭楚宮南霜空萬嶺含野人時獨往雲木曉相參俊¶
鶻無聲過饑鳥下食貪病身終不動揺落任江潭¶
浦帆晨初發郊扉冷未開林踈黄葉墜野静白鷗來礎¶
潤休全濕雲晴欲半囘巫山冬可怪昨夜有奔雷¶
　　　曉望¶
<pb:KR4h0117_WYG_045-46b>¶
白帝更聲盡陽臺曉色分髙峰寒上日疊嶺宿霾雲地¶
坼江帆隠天清木葉聞荆扉對麋鹿應共爾為羣¶
　　　春夜喜雨¶
好雨知時節當春乃發生隨風濳入夜潤物細無聲野¶
徑雲俱黒江船火獨明曉看紅濕處花重錦官城¶
　　　月夜¶
今夜鄜州月閨中只獨看遥憐小兒女未觧憶長安香¶
霧雲鬟濕清輝玉臂寒何時倚虚幌雙照淚㾗乾¶
<pb:KR4h0117_WYG_045-47a>¶
　　　天河¶
常時任顯晦秋至最分明縱被微雲掩終能永夜清含¶
星動雙闕伴月落邊城牛女年年渡何曽風浪生¶
　　　初月¶
光細弦欲上影斜輪未安㣲升古塞外已隠暮雲端河¶
漢不改色闗山空自寒庭前有白露暗滿菊花團¶
　　　月¶
斷續巫山雨天河此夜新若無青嶂月愁殺白頭人魍¶
<pb:KR4h0117_WYG_045-47b>¶
魎移深樹蝦蟇動半輪故園當北斗直指照西秦¶
　　　子規¶
峽裏雲安縣江樓翼瓦齊兩邊山木合終日子規啼𦕈¶
𦕈春風見蕭蕭夜色凄客愁那聽此故作傍人低¶
　　　孤雁¶
孤雁不飲啄飛鳴聲念羣誰憐一片影相失萬里雲望¶
盡似猶見哀多如更聞野鵶無意緒鳴噪自紛紛¶
　　　因許八奉寄江寧旻上人¶
<pb:KR4h0117_WYG_045-48a>¶
不見旻公三十年封書寄與涙潺湲舊來好事今能否¶
老去新詩誰與傳棊局動隨幽澗竹袈裟憶上泛湖船¶
聞君話我為官在頭白昬昬只醉眠¶
　　　暮登四安寺鐘樓寄裴十廸¶
暮倚髙樓對雪峰僧來不語自鳴鐘孤城返照紅將斂¶
近市浮煙翠且重多病獨愁常閴寂故人相見未從容¶
知君苦思縁詩痩太向交游萬事慵¶
　　　寄杜位¶
<pb:KR4h0117_WYG_045-48b>¶
近聞寛法離新州想見歸懐尚百憂逐客雖皆萬里去¶
悲君已是十年流干戈況復塵隨眼鬢髪還應雪滿頭¶
玉疊題書心緒亂何時更得曲江遊¶
　　　將赴成都草堂途中有作先寄嚴鄭公¶
得歸茅屋赴成都真為文翁再剖符但使閭閻還揖讓¶
敢論松菊乆荒蕪魚知丙穴由來美酒憶郫筒不用沽¶
五馬舊曾諳小徑幾廻書札待濳夫¶
竹寒沙碧浣花溪橘刺藤梢咫尺迷過客徑須愁出入¶
<pb:KR4h0117_WYG_045-49a>¶
居人不自觧東西書籖藥裹封蛛網野店山橋送馬蹄¶
肯藉荒亭春草色先判一飲醉如泥¶
　　　送韓十四江東覲省¶
兵戈不見老萊衣歎息人間萬事非我已無家尋弟妹¶
君今何處訪庭闈黄牛峽静灘聲轉白馬江寒樹影稀¶
此别還湏各努力故鄉猶恐未同歸¶
　　　九日藍田崔氏莊¶
老去悲秋強自寛興來今日盡君歡羞將短髪還吹㡌¶
<pb:KR4h0117_WYG_045-49b>¶
笑倩傍人為正冠藍水逺從千澗落玉山髙竝兩峰寒¶
明年此㑹知誰徤醉把茱茰子細看¶
　　　嚴中丞仲夏枉駕草堂兼擕酒饌得寒字¶
竹裏行厨洗玉盤花邊立馬簇金鞍非闗使者徵求急¶
自識將軍禮數寛百年地僻柴門逈五月江深草閣寒¶
看弄漁舟移白日老農何有罄交歡¶
　　　滕王亭子¶
君王臺榭枕巴山萬丈丹梯尚可攀春日鶯啼修竹裏¶
<pb:KR4h0117_WYG_045-50a>¶
仙家犬吠白雲間清江碧石傷心麗嫩蘂濃花滿目斑¶
人到于今歌出牧來遊此地不知還¶
　　　玉臺觀¶
中天積翠玉臺遥上帝髙居絳節朝遂有馮夷來擊鼔¶
始知嬴女善吹簫江光隠見黿鼉窟石勢參差烏鵲橋¶
更有紅顔生羽翰便應黄髮老漁樵¶
　　　灔澦¶
灔澦既没孤根深西來水多愁太隂江天漠漠鳥雙去¶
<pb:KR4h0117_WYG_045-50b>¶
風雨時時龍一吟舟人漁子歌囘首估客胡商淚滿襟¶
寄語舟航惡年少休翻鹽井横黄金¶
　　　客至¶
舍南舍北皆春水但見羣鷗日日來花徑不曽縁客掃¶
蓬門今始為君開盤餐市逺無兼味樽酒家貧只舊醅¶
肯與鄰翁相對飲隔籬呼取盡餘杯¶
　　　題張氏隱居¶
春山無伴獨相求伐木丁丁山更幽澗道餘寒歴氷雪¶
<pb:KR4h0117_WYG_045-51a>¶
石門斜日到林丘不貪夜識金銀氣逺害朝看麋鹿遊¶
乘興杳然迷出處對君疑是泛虚舟¶
　　　野老¶
野老籬前江㟁廻柴門不正逐江開漁人網集澄潭下¶
賈客船隨返照來長路闗心悲劒閣片雲何意傍琴臺¶
王師未報収東郡城闕秋生畵角哀¶
　　　蜀相¶
丞相祠堂何處㝷錦官城外柏森森映堦碧草自春色¶
<pb:KR4h0117_WYG_045-51b>¶
隔葉黄鸝空好音三顧頻繁天下計兩朝開濟老臣心¶
出師未㨗身先死長使英雄涙滿襟¶
　　　詠懐古跡¶
支離東北風塵際漂泊西南天地間三峽樓臺淹日月¶
五谿衣服共雲山羯胡事主終無頼詞客哀時且未還¶
庾信平生最蕭瑟暮年詩賦動江闗¶
揺落深知宋玉悲風流儒雅亦吾師悵望千秋一灑涙¶
蕭條異代不同時江山故宅空文藻雲雨荒臺豈夢思¶
<pb:KR4h0117_WYG_045-52a>¶
最是楚宮俱泯滅舟人指㸃到今疑¶
羣山萬壑赴荆門生長明妃尚有村一去紫臺連朔漠¶
獨留青塚向黄昬畵圖省識春風面環珮空歸月夜魂¶
千歲琵琶作胡語分明怨恨曲中論¶
　　　秋興¶
玉露凋傷楓樹林巫山巫峽氣蕭森江間波浪兼天湧¶
塞上風雲接地隂叢菊兩開他日淚孤舟一繫故園心¶
寒衣處處催刀尺白帝城髙急暮砧¶
<pb:KR4h0117_WYG_045-52b>¶
千家山郭静朝暉日日江樓坐翠㣲信宿漁人還汎汎¶
清秋燕子故飛飛匡衡抗䟽功名薄劉向傳經心事違¶
同學少年多不賤五陵衣馬自輕肥¶
　　　恨别¶
洛城一别四千里胡騎長驅五六年草木變衰行劒外¶
兵戈阻絶老江邉思家歩月清宵立憶弟看雲白日眠¶
聞道河陽近乘勝司徒急為破幽燕¶
　　　野望¶
<pb:KR4h0117_WYG_045-53a>¶
西山白雪三城戍南浦清江萬里橋海内風塵諸弟隔¶
天涯涕淚一身遥惟將遲暮供多病未有涓埃答聖朝¶
跨馬出郊時極目不堪人事日蕭條¶
　　　返照¶
楚王宮北正黄昬白帝城西過雨㾗返照入江翻石壁¶
歸雲擁樹失山村衰年肺病惟髙枕絶塞愁時早閉門¶
不可乆留豺虎亂南方實有未招魂¶
　　　狂夫¶
<pb:KR4h0117_WYG_045-53b>¶
萬里橋西一草堂百花潭水即滄浪風含翠篠娟娟浄¶
雨裛紅蕖冉冉香厚禄故人書斷絶恒饑稚子色凄凉¶
欲填溝壑惟踈放自笑狂夫老更狂¶
　　　宿府¶
清秋幕府井梧寒獨宿江城蠟炬殘永夜角聲悲自語¶
中天月色好誰看風塵荏苒音書絶闗塞蕭條行路難¶
已忍伶俜十年事彊移栖息一枝安¶
　　　暮歸¶
<pb:KR4h0117_WYG_045-54a>¶
霜黄碧梧白鶴栖城上擊柝復烏啼客子入門月皎皎¶
誰家搗練風凄凄南渡桂水闕舟楫北歸秦川多鼓鞞¶
年過半百不稱意明日看雲還杖藜¶
　　　所思¶
苦憶荆州醉司馬謫官樽酒定常開九江日落醒何處¶
一柱觀頭眠幾廻可憐懐抱向人盡欲問平安無使來¶
故憑錦水將雙淚好過瞿塘灔澦堆¶
　　　小寒食舟中作¶
<pb:KR4h0117_WYG_045-54b>¶
佳辰強飲食猶寒隱儿蕭條戴鶡冠春水船如天上坐¶
老年花似霧中看娟娟戲蝶過開幔片片輕鷗下急湍¶
雲白山青萬餘里愁看直北是長安¶
　　　閣夜¶
歳暮隂陽催短景天涯霜雪霽寒宵五更鼔角聲悲壯¶
三峽星河影動揺野哭千家聞戰伐夷歌幾處起漁樵¶
臥龍躍馬終黄土人事音書漫寂寥¶
　　　冬至¶
<pb:KR4h0117_WYG_045-55a>¶
年年至日長為客忽忽窮愁泥煞人江上形容吾獨老¶
天涯風俗自相親杖藜雪後臨丹壑鳴玉朝來散紫宸¶
心折此時無一寸路迷何處是三秦¶
　　　小至¶
天時人事日相催冬至陽生春又來刺繡五紋添弱線¶
吹葭六琯動浮灰㟁容待臘將舒栁山意衝寒欲放梅¶
雲物不殊鄉國異教兒且覆掌中杯¶
　　　吹笛¶
<pb:KR4h0117_WYG_045-55b>¶
吹笛秋山風月清誰家巧作斷腸聲風飄律呂相和切¶
月傍闗山幾處明胡騎中宵堪北走武陵遺曲想南征¶
故園楊桞今揺落何得愁中却盡生¶
　　　燕子來舟中作¶
湖南為客動經春燕子銜泥兩度新舊入故園嘗識主¶
如今社日逺看人可憐處處巢居室何異飄飄託此身¶
暫語船檣還起去穿花帖水益霑巾¶
　　　奉送嚴公入朝十韻¶
<pb:KR4h0117_WYG_045-56a>¶
鼎湖瞻望逺象闕憲章新四海猶多難中原憶舊臣與¶
時安反側自昔有經綸感激張天歩從容静塞塵南圖¶
廻羽翮北極奉星辰漏鼓還思晝宮鶯罷囀春空留玉¶
帳術愁殺錦城人閣道通丹地江潭隱白蘋此生那老¶
蜀不死㑹歸秦公若登台輔臨危莫愛身¶
　　　送嚴侍郎到綿州同登杜使君江樓宴得心字¶
野興毎難盡江樓延賞心歸朝送使節落景惜登臨稍¶
稍煙集渚㣲㣲風動襟重船依淺瀨輕鳥度層隂檻峻¶
<pb:KR4h0117_WYG_045-56b>¶
背幽谷窗虚交茂林燈光散逺近月影静髙深城擁朝¶
來客天横醉後參窮途衰謝意苦調短長吟此㑹共能¶
幾諸孫賢至今不勞朱戸閉自待白河沈¶
　　　千秋有感¶
自罷千秋節頻傷八月來先朝常晏㑹壯觀巳塵埃鳳¶
紀編生日龍池塹劫灰湘川新涕淚秦樹逺樓臺寳鏡¶
羣臣得金吾萬國廻衢樽不重飲白首獨餘哀¶
　　　奉觀嚴鄭公㕔事岷山沱江畵圖十韻¶
<pb:KR4h0117_WYG_045-57a>¶
沱水臨中坐岷山到北堂白波吹粉壁青嶂挿彫梁直¶
訝杉松冷兼疑菱荇香雪雲虚㸃綴沙草得㣲茫嶺雁¶
隨毫末川蜺飲練光霏紅洲蘂亂拂黛石蘿長暗谷非¶
闗雨丹楓不為霜秋成𤣥圃外景物洞庭傍繪事功殊¶
絶幽襟興激昻從來謝太傅兵壑道難忘¶
　　　武侯廟¶
遺廟丹青落空山草木長猶聞辭後主不復卧南陽¶
　　　　八陣圖¶
<pb:KR4h0117_WYG_045-57b>¶
功盖三分國名成八陣圖江流石不轉遺恨失吞呉¶
　　　絶句¶
聞道巴山裏春船正好行都將百年興一望九江城¶
　　　闕題¶
三月雪連夜未應傷物華只縁春欲盡留着伴梨花¶
　　　少年行¶
馬上誰家白面郎臨階下馬坐人牀不通姓字麤豪甚¶
指㸃銀瓶索酒嘗¶
<pb:KR4h0117_WYG_045-58a>¶
　　　贈花卿¶
錦城絲管日紛紛半入江風半入雲此曲祗應天上有¶
人間能得幾回聞¶
　　　重贈鄭錬絶句¶
鄭子將行罷使臣囊無一物獻樽親江山路逺羇離日¶
裘馬誰為感激人¶
　　　投簡梓州幕府兼簡韋十郎¶
幕下郎官安穩無從來不奉一行書因知貧病人湏棄¶
<pb:KR4h0117_WYG_045-58b>¶
能使韋郎跡也踈¶
　　　虢國夫人¶
虢國夫人承主恩平明上馬入宮門却嫌脂粉涴顔色¶
淡掃蛾眉朝至尊¶
　　　漫興¶
懶慢無堪不出村呼兒自在掩柴門蒼苔濁酒林中静¶
碧水春風野外昬¶
　石倉歴代詩選卷四十五¶
