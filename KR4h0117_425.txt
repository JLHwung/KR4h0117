# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:20.798421
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百二十五
<pb:KR4h0117_WYG_425-1a>¶
欽定四庫全書¶
　石倉歴代詩選卷四百二十五¶
　　　　　　　　　　　　明曹學佺　編¶
　明詩次集五十九¶
　　王弼¶
　　　送方石先生赴召分韻¶
憶昔拜公初我上南宫試開心念通家恩愛良獨至我¶
領溧水除公返桃溪睡中間十餘年日月忽如遺昨日¶
<pb:KR4h0117_WYG_425-1b>¶
㑹緦亭再見若夢寐公顔已頹朱我鬢亦凋翠晤語必¶
詩書談歡止茶䜴殷勤五日間頗見平生意公今捨我¶
行折節從王事空嗟斥鷃情難附㝠鴻翅秋風吹長江¶
桞條作枯刺扳折苦不堪無因寄愁思¶
　　　次吴少宰下邳見山韻¶
匏翁江南來清風逺相餞不見江南山跼蹙嘆墻靣過¶
淮三百里無地作游衍忽逄下邳山開篷延一見船進¶
山亦來黙若對酬獻欣然起題詩老氣何遒健至今開¶
<pb:KR4h0117_WYG_425-2a>¶
卷看令人久嗟羡此翁風韻高豈諧時俗願¶
　　　同一䕫栗夫觀白太傅安穏眠次韻¶
秋霜無永茂春日無堅凍及今不為歡弔古徒自痛邯¶
鄲夢榮華及醒果為用方有在夢中豈復知是夢¶
　　　望前車¶
百草明朝霜氊裘冷如鐵穉日慘無光飈風何栗烈昨¶
夜雞鳴時已與前車別不見車中人但見地上轍¶
　　　古樂府二首¶
<pb:KR4h0117_WYG_425-2b>¶
妾心若明月君心若流水流水清涓涓忽然波浪起人¶
見月盈虧月光常不死¶
　　　其二¶
妾心如秋露君心若春芳春芳豈不好頃刻委道旁露¶
性本柔濕天寒結成霜¶
　　　題陳待徵山水障¶
陳君作畫時墨落如灑水筆端元氣忽淋漓白者縈迴¶
青者峙長虹飲澗瀑下走老虺挂枝藤半死突然盤據¶
<pb:KR4h0117_WYG_425-3a>¶
十畆餘片石之大有如此戴笠而杖西者誰前疲欲僵¶
後復起褐不掩脛屨無底入山不深猶不止我欲登此¶
石招手從二士山中有谷谷有芝不用官倉五升米¶
　　　贈龎生吹簫¶
寒星㸃㸃秋雲薄白日離離映寥廓哀商怨徵動髙堂¶
想見梧桐滿城落青年白晳吹者誰龎子風流妙音樂¶
自從五月來長安乆别吳湘舊江閣吳湘江上曽一吹¶
江水江烟青漠漠孤舟&KR0276;婦不得眠四顧長風起蕭索¶
<pb:KR4h0117_WYG_425-3b>¶
紅塵向來聼者稀鳳喉龍呴如扃鑰秋來見月苦思歸¶
不覺悲凉指間作此曲本自仙家傳掠舟曽送西飛鶴¶
燈昏夜静初聼時小雨先來洗城郭明朝却上東坡船¶
此地憶君成寂寞縱有新聲何處聼蘆花月暗楓橋泊¶
　　　二馬圖為陳明之題¶
壯哉陳明之有此兩玉驄一驄色作葡萄錦一驄雪尾¶
雲為鬃咄哉明之此非畵兩胡碧眼睛相射手中綠繩¶
三尺捶人馬意態俱閒暇燕郊二月沙草春淡風艶日¶
<pb:KR4h0117_WYG_425-4a>¶
開烟塵兩龍浴罷桃花水迥視八極生精神十年侍朝¶
未央殿西北貢馬尋常見駑駘豈有仗下材空勞萬乗¶
臨軒看有如此圖誠不多舉足萬里無山河試令放馳¶
九折坂定與飛鶻争先過神物不受人間役㝠㝠天意¶
應相屬明朝卷軸送還君莫使春雷驚我屋¶
　　　次栗夫韻荅一䕫招飲¶
聞君東籬把寒菊對酒高歌霜滿屋尋常閉門嗔索詩¶
此時下筆皆神速想為悲秋發豪興十斗九空驚侍僕¶
<pb:KR4h0117_WYG_425-4b>¶
不然浩蕩凌雲句豈是枯腸泥饘粥余時遠客范陽西¶
土醖作酸那慣服廨舍冷落幸無花若使見花増感觸¶
紛紛胥吏羅我前縱有清吟誰採録興來只據小胡床¶
仰視天際飛鴻逐今日歸來眼始開君有新詩盈卷軸¶
况逢新條急卯酉何得抽書清案牘我觀官府束縳人¶
雖有良驥無逸足君於世事常超然此意要足天下獨¶
垣西徃時花底尊何事猶煩致書促百年之内良可知¶
日月如梭走相續看我面如秋葉黄愧君鬢似春條綠¶
<pb:KR4h0117_WYG_425-5a>¶
嗟我兹行亦跬歩節序何嘗異風俗如君此詩極可賞¶
已自不及花前讀世故相尋恒萬端正似河沙難計斛¶
後來離别那可量風塵悠悠恨川陸我今作戒非為花¶
十事九不如人欲古人嗜酒稱酒聖任渠嘲謗吾何辱¶
　　　過半江菴觀鐵崖樂府花遊曲次韻¶
花氣作隂春晝濛蜻蜓鬬影蘭苕風鐡笛老仙石湖裏¶
雪色長髯映湖水美人搴芳度水門硃紅藕絲新染裙¶
蹋歌採採不成歩歌聲下徹吳王墓蛺蝶隨香花底來¶
<pb:KR4h0117_WYG_425-5b>¶
白蓮掌上真珠杯清音震落碧瑶碗亂泉捲入銀星板¶
老仙起舞山日西綵雲落筆留春題酒醒不見玉堂使¶
簷竹敲風僧壁西松香濕透小銀箋風流盡付瓊瑛篇¶
　　　賞廣東部梨花用東坡梅花韻¶
缺月掛在城南村百花黯慘無精魂開眼東闌一枝雪¶
清光囘晝寒燈昏牽衣昨夜走相覔風物雖好非吾園¶
盤龍小椀破春夢主人顔色如花温歸來展轉乆不寐¶
縞衣月淡扶桑暾今宵又作省中宿相思復欲來呼門¶
<pb:KR4h0117_WYG_425-6a>¶
露華颼颼鬢脚冷主人不出花無言明當掃拂花下石¶
我欲徃置雙清尊¶
　　　閶門謠¶
蘓州繁華天下聞蘓州繁華數閶門門外狹斜不容轂¶
人聲雜㳫洪濤翻大店小店如列栅南貨北貨山委積¶
黄金論斛錢論車到此消磨水沉石文羅綉縀成落機¶
爛如春雲映日飛歲供上用苦不足連箱去作豪家衣¶
小瓶裝酒滿瓶腹軟蒲作包細繩束千船萬船走湖海¶
<pb:KR4h0117_WYG_425-6b>¶
京師不飲葡萄綠紅樓百尺翠桞遮中有絶艶如桃花¶
琵琶箜篌䀨天響郎醉不知西日斜高檣巨舸銜尾泊¶
貴客豪商徃來錯水夫收㠶槌大鼓霹靂連聲飛火炮¶
鴛針刺枕繡絲聯龍鬚編席青錦縁帨柔疊素瑩欺雪¶
漆老逺光輕抹烟赤毫縳筆利戈㦸繭紙鋪花呈五色¶
合歡帳帯雙鸞鶱官様髻鬟雲一尺百需𤨏碎何所無¶
十萬纒腰到處娱夜闌酒醒人已散隔浦還歌山鷓鴣¶
　　　昭君怨¶
<pb:KR4h0117_WYG_425-7a>¶
明妃掩袂辭青鎻雨淚盈盈向空灑生來不省出羅幃¶
萬里誰教學騎馬待罪長門歲已深朱顔綠鬢坐銷沈¶
君王對面尚如此安有異域能知心一死可辦不足惜¶
但念無名死何益未說黄雲出塞愁妾有甚難長在臆¶
琵琶曲譜君勿傳薄命流落空自憐漢宫若奏房中樂¶
自有關雎樛木篇¶
　　　永豐謠¶
永豐圩接永寜鄉一畆官田八斗糧人家種田無厚薄¶
<pb:KR4h0117_WYG_425-7b>¶
了得官租身即樂前年大水平斗門圩底禾苖沒半分¶
里胥告灾縣官怒至今迫租如迫魂有田迫租未足怪¶
盡將官田作民賣富家得田貧納租年年舊租結新債¶
舊租了新租促更向城中賣黄犢一犢千文任時估債¶
家算息不算母於乎有犢可賣君莫悲東隣賣犢兼賣¶
兒但願有兒在我邊明年還得種官田¶
　　　秋雨嘆¶
雨隂隂水漫漫十日復五日侵宵還逹旦不愁階下蘭¶
<pb:KR4h0117_WYG_425-8a>¶
蕙死但憂田中榖菽爛蘭蕙死君子以傷悲榖菽爛小¶
人恒苦饑人饑稅轉逼因之生盗賊人饑稅逼盗不息¶
於乎有粟吾焉食君不知六月南風河水枯日日中天¶
行赤烏¶
　　　奉使保定諸公餞別屬予為倡¶
平居雅愛重九名西域乞花過東城眼中一壺又長滿¶
花開萬事余不管詩情酒量雖不同冷淡竊比陶家風¶
婦亦忍貧無誶語手壓糟床響秋雨諸君來尋意疊重¶
<pb:KR4h0117_WYG_425-8b>¶
舉杯浮白不相容屈指算我行色近只恐歸來花已盡¶
我醉突兀如堵墻請君作歌歌襄陽¶
　　　戯窓前小桃¶
小桃甚小能芬芳乃在主人㕔柱傍忽然見此婉清揚¶
使我廢書典衣裳去年柔弱風中狂樊姬癡小未解粧¶
綠羅衫袂紅錦襠一笑伴我窓風凉一春寂寞卧桁楊¶
花氣撲簾聞晝香水瓢竹格小匡床主人乃是江左王¶
小桃小桃弗爾傷坐看明年㕔柱長¶
<pb:KR4h0117_WYG_425-9a>¶
　　　遊趵突泉¶
濟南歴下多名泉白沙幾處涵風烟郭西趵突更神異¶
平地一朶白玉蓮浪花滚起千層雪此中疑是蛟龍穴¶
靈藏歲乆變妖怪精氣上湧成涎沫餘波散漫淵復渟¶
溪風冷冽山雨青微霜初下雁秋浴落月漸低猿夜聼¶
窮源我欲遡川陸舊誌虛傳自王屋㝠茫難測造化情¶
聊寄泉亭潄寒玉¶
　　　送楊儀曹養病歸東呉¶
<pb:KR4h0117_WYG_425-9b>¶
楊君文如雪溪竹清圓瘦勁無不足筆牽萬牛又神速¶
顧視餘子誠碌碌儀曹官好有拘束神駒受控翻局促¶
以兹氣鬱不得舒三月卧床手捫腹我知君病乃非病¶
兩度謁君呼起沐君言吾疾殊可怪合眼常見呉山綠¶
即日上書謝至尊臣身頗類罝中鹿得報忻然心自賀¶
明珠出泥還故櫝丈夫落落期千載不必紛紛空食粟¶
　　　草堂對月分韻¶
明月轉西壁歌筵漸徙東一尊貧對客百事懶如翁雁¶
<pb:KR4h0117_WYG_425-10a>¶
噭霜華外蟲棲露草中今年秋更好才得此歡同¶
　　　送林新國還黄巖¶
曉寒開祖帳清雪映離觴為客年華盡還家道路長江¶
山留賞玩鄉邑重衣裳想見吟邊興春湖共渺茫¶
　　　遊靈巖謁杜清獻讀書處次方石先生韻¶
市塵江截斷山色雨添明地迥神靈㑹秋高水石清勝¶
觀隨歩改險息得林平一瓣杜公室蹉跎愧此生¶
　　　其二¶
<pb:KR4h0117_WYG_425-10b>¶
白紆秋瀑勢青削晚峰層勝地雄千古私心盡一登莽¶
深僧識路崖黒鬼蔵燈激烈思前事憑髙意氣増¶
　　　發澄江¶
江水去悠悠三年兩命舟景繁添客恨老怯近鄉愁急¶
槳催潮信囘灣失埠頭海門春色好指㸃見台州¶
　　　夜夢八叔父¶
長途望不極永夜泣相逢似為中年病全非舊日容自¶
應扶几杖豈解惜章縫覺後收餘淚鄉心一萬重¶
<pb:KR4h0117_WYG_425-11a>¶
　　　又賦金魚¶
早從江市乞魚秧飬得纎纎翠鬛長稍覺波濤吹夜海¶
便驚風雨到秋堂悠然不畏銀床近伏處應貪石盎凉¶
此意分明魚是我千年誰復問䝉莊¶
　　　中秋婁元善家賞月限韻二首¶
草堂秋半氣如冬孤月飛來海上峯興在據床知庾老¶
時經剥棗念豳農露華拂曙驚仙鵲河彩當空動玊龍¶
絶景此時真一快豪吟還擬奮詩庸¶
<pb:KR4h0117_WYG_425-11b>¶
　　　其二¶
白月當空桂影微玉樓高見素鸞飛凉雲已净千峰影¶
彩筆真生萬丈輝長嘯天風來客座半醒詩夢在僧扉¶
清樽且放狂夫醉休說乗槎犯斗歸¶
　　　古直新買雙菊¶
雙菊前叅似兩生鄙夫為爾眼増明招筵幾日煩詩侶¶
晤對終宵絶宦情興至只呼紅麯酒坐來忘却紫蓴&KR0325;¶
清吟莫怪羅衣冷小雨飛時已二更¶
<pb:KR4h0117_WYG_425-12a>¶
　　　神樂道院分詠枸杞¶
簇簇紅霜映石壇高標留借野人看風光牽挽藤三尺¶
秋色扶持竹半竿本草性涼消内熱仙家味苦帯儒酸¶
向来肺為憂時渴欲臥籬根待一飱¶
　　　送張兼素之師宗¶
一封何敢犯龍鱗欲乞清明恕直臣萬里又成嚴譴日¶
百年同是畏途人休為太傅臨湘弔善保元城過嶺身¶
麟鳳從来天下瑞未容魑魅久相親¶
<pb:KR4h0117_WYG_425-12b>¶
　　　齋宿荅楊質夫¶
到門初見暝鴉棲圍坐爐熏燭漸低不放酒船来問字¶
空煩詩札送封題雪深西寺春齋集日出東華曉仗齊¶
清興對君聊竟夕未應真向局中迷¶
　　　分詠江令宅送屠元勲之南京¶
三朝丞相老詞臣淮水西邊舊卜鄰飄播未妨青鬢好¶
往来惟見碧山春花亭竹榭當時主牧雨樵烟異代人¶
君過青溪應弔古好詩端為謝溪神¶
<pb:KR4h0117_WYG_425-13a>¶
　　　遊山限韻¶
清流垂蔭夾雙堤一曲滄浪野唱齊東寺日高微覺暑¶
前村花落半成泥獨憐飲興經春渴休怪吟頭盡日低¶
飯罷長廊還一笑匆匆又解逺公擕¶
　　　送温冬官使陜西¶
闗西民庶委蒿莱鴻雁嗷嗷極可哀金幣屢從天府出¶
旌旗正望地官来華陰山逼河聲轉函谷雞鳴樹色開¶
隴蜀連封才咫尺使成應換綵衣囘¶
<pb:KR4h0117_WYG_425-13b>¶
　　　送龍湖太守¶
龍湖太守擁旄旌西過牂牁是舊城從古衣冠非僻逺¶
如今風氣亦文明梯航久已修唐貢帶礪還應講漢盟¶
身率百蠻同稽首千年委質在周京¶
　　　封御史强公挽詞¶
八十年来酒與詩倐然林下謝清時江山滿目蔵舟改¶
嵗月無情弔鶴知人世空餘新涕淚賓筵無復舊威儀¶
束芻空谷懷賢意千里應慚絮酒遲¶
<pb:KR4h0117_WYG_425-14a>¶
　　　送趙子厚宰上元¶
新為赤縣江南去舊是黄金榜裏人恩數不殊臺省例¶
職司兼與吏民親地稱根本由來重戸切銖求最易貧¶
知爾政成多逸興鳳凰臺草坐芳春¶
　　　次韻陳一䕫清明感懷¶
公詩常切故園悲不耐紅塵㡌底吹上已風光依例好¶
中年情况自家知勝遊凖擬隨輕䇿貧具惟應有伏雌¶
明日城東濯纓去平泉石上送青時¶
<pb:KR4h0117_WYG_425-14b>¶
　　　立秋夕同陳一䕫宴坐限韻¶
執熱昏昏待得秋真如枯涸願清流眼明今夜能看客¶
肺好明朝共出遊遂有微凉生几上忽驚虛籟落簷頭¶
草堂早晩堪乗興升斗煩公為力謀¶
　　　題桐菴居士¶
何處高棲王聘君一菴秋色净囂氛青桐手種成嘉樹¶
白首年來卧翠雲巢有鳳凰堪作侶材非梓漆謾同羣¶
石床聼鼓南薫曲試斵霜皮製裂文¶
<pb:KR4h0117_WYG_425-15a>¶
　　　遊靈巖道中追賦¶
竒觀共說靈巖寺徤歩今登白石梯詩刻賸收唐以後¶
禪闗初啟晉之西屋連風雨成魚鬛地拓烟霞接虎蹄¶
神秀千年完不改異泉佳竹滿陵溪¶
　　　次韻方石先生秋夜感懐¶
潦倒乾坤此布袍白頭那减舊風騷孤燈寂寞閒聴雨¶
千古英雄笑委蒿病後壯心秋草折夜深歸夢海天髙¶
相看獨幸青樽在無限幽情共一陶¶
<pb:KR4h0117_WYG_425-15b>¶
　　　挽王中舎允達¶
數行遺墨在瀕危臨訣從容語不支萬里此身真夢幻¶
九原何處盡交期謝安欲卧誰相挽王式雖来事可知¶
今日旅魂招不得匆匆翻恨出山時¶
　　　裴師召晚翠堂¶
蕭然茅屋倚山開門外山光翠作堆動樹好風嵐忽散¶
掀簾爽氣雪初來練裙醉墨池邊雨瘦竹青鞋石上苔¶
幾度登髙望城郭先生榻外即塵埃¶
<pb:KR4h0117_WYG_425-16a>¶
　　　常思嶺次韻¶
前人飛錫此為家無價烟霞不用賖伏虎峯髙臨海月¶
誦經樓逈接天花一林膩雨僧收笋兩腋清風客試茶¶
欲着孤亭添勝槩先開蘿逕遶松斜¶
　　　九日登望海門¶
望海門中望海門斷雲將雨暗千村峰巒露盡秋山瘦¶
潮汐來時野水渾暫許餘閒偷白日翻憐造次有清尊¶
菊花忙裏開還未試遣新詩問小園¶
<pb:KR4h0117_WYG_425-16b>¶
　　　出城¶
今晨不為閒遊出不為閒遊興亦嘉帶雨青山十餘里¶
傍雲茅屋兩三家斷流已作方塘水舊雨猶殘半樹花¶
欲借蘆根安釣石不知誰管碧溪沙¶
　　　客中元日¶
賞心客裏有椒杯笑口雖慵也合開老减一年難再得¶
春從此日又重來五旬已入稱翁例三命猶慚服政才¶
身到天邊行未逺囘瞻紫氣滿蓬萊¶
<pb:KR4h0117_WYG_425-17a>¶
　　　送陳冬官監税蕪湖¶
割葵須解惜葵根誰説東南利有源六府廢来無國計¶
一分寛處即君恩班行暫輟郎曹貴制置應誇使節尊¶
到日江花正撩亂不妨先理舊吟樽¶
　　　除夕¶
除夕年年不在家今年除夕在京華病依孤枕渾無寐¶
靜看寒燈自結花五鬼不嫌窮面目一官堪笑拙生涯¶
明朝拜舞辭青瑣又逐春風上海槎¶
<pb:KR4h0117_WYG_425-17b>¶
　　　瀑布泉¶
涓涓初見出蒙時到此瀾奔勢莫支月臼搗瓊千杵合¶
天機裁帛萬絲垂清秋雨歇猿聴慣遙夜風高鶴睡遲¶
獨恨餘波落平地成川又與濁流期¶
　　　晚泊¶
邂逅峯隂一繫航緑莎鋪處小胡床人家半隠磯頭樹¶
官路斜通竹外墻傍岸沙牛春帶犢隔溪雲碓夜舂糧¶
幽居此地如堪卜子美瀼西舊草堂¶
<pb:KR4h0117_WYG_425-18a>¶
　　　建溪席上次方石先生見憶韻¶
盤空硬語力移山滿地風雲叱咤間怯戰有心堅漢璧¶
避追無計脱秦闗百年准辦償詩債萬事何如老得閒¶
滄海眼前真浩蕩野鴛終愧海鷗班¶
　　　七月十五日宴集限韻¶
幾度狂来欲破墻風簾雲箔自相将草堂便許邀明月¶
紈扇還来坐夜涼西苑樹遥微見影東隣荷近忽聞香¶
芳辰偶得官中假倚席高歌曲未央¶
<pb:KR4h0117_WYG_425-18b>¶
　　　四月十四日徳州官廨見薔薇盛開有感明日¶
　　　　道間又聞鶯聲宛轉在樹陰中不勝凄惋賦¶
　　　　此自遣¶
昨宵苦被薔薇惱金日重聞黄栗留飄轉客身殊未定¶
䦨珊春事不勝愁青林氣重迷征斾逈野風銛憶故裘¶
傳節漸更家漸逺無憑歸夢付東流¶
　　　哭陳高州¶
別路同攀春栁條聞君秋駐海南軺書来自喜州無瘴¶
<pb:KR4h0117_WYG_425-19a>¶
運去那知鬼作妖子建詩雄空盖世宗元謫死不還朝¶
黄梅嶺外鉤輈雨零落殘魂誰與招¶
　　　遊焦山寺¶
長江薄海怒相持孤柱中流一控之萬折波濤成汗漫¶
六沙煙樹起參差斬榛下弔胎仙塜懷糈来叅聘士祠¶
兩隻饑眸饞未飽老僧休怪不題詩¶
　　　遊虎丘寺¶
古寺春山載酒誰姑蘇太守好襟期振衣盤石虎先去¶
<pb:KR4h0117_WYG_425-19b>¶
濯足劒池龍未知千頃白雲孤閣逈一方明月舊亭欹¶
憑欄俯弔長洲苑寒食江村細雨時¶
　　　汝脩北行約過溧上既聞自京口渡江而去為¶
　　　　之悵然及予将至京師喜佳㑹不逺往往形¶
　　　　諸夢寐賦此寄之¶
江樹春雲久繫思秋杯准擬共君持空傳建業三年論¶
却阻毘陵兩日期別後聲名心自愜近来風采夢先知¶
華燈若為行人卜應向沙頭訪楫師¶
<pb:KR4h0117_WYG_425-20a>¶
　　　遊金山寺¶
巨靈怒擘大江開割取崑崙一股来萬馬潮頭嘶入海¶
片金波靣湧成堆峰巒影落浮杯渡天水光涵説法臺¶
造化設奇當要㑹虚傳清澥有蓬莱¶
　　　不睡¶
耿耿燈前語愁来且就眠如何孤枕上輾轉劇燈前¶
　　　呉少宰東荘菱濠¶
誰家木蘭船濠上採菱角日暮唱歌歸天寒秋水落¶
<pb:KR4h0117_WYG_425-20b>¶
　　　古意二首¶
莫作河中水願為水上舟舟行有返棹水去無迴流¶
　　　其二¶
蜘蛛結網疎春蠶成宻織宻織不上身網疎常得食¶
　　　古詞二首¶
妾淚如長江不灑陌上塵留取雙轍跡得認君車輪¶
　　　其二¶
君行轍不返妾淚長在眼試将眼中㾗與轍較深淺¶
<pb:KR4h0117_WYG_425-21a>¶
　　　謁嚴先生祠¶
逺来物色知交態老作漁夫亦帝仁莫道孤高真絶世¶
平生朋友與君臣¶
　　　惜梅¶
獨樹牆西老更繁幾囘相伴月黄昏東風只為芳菲計¶
不道飛花已滿園¶
　　　次韻荅蘇延平¶
百五又當寒食邊黄風濁浪滯歸船去年細雨梨花外¶
<pb:KR4h0117_WYG_425-21b>¶
記得江南中酒眠¶
　　　次韻王袁州¶
獨抱餘酲似病眠急呼三百舊青錢緑楊影裏蕭蕭雨¶
望斷同時載酒船¶
　　　次韻陰僉憲夢遊桃源¶
盡説仙源隔片塵誰知枕上是通津武陵太守無仙骨¶
只見桃花不見人¶
　　　其二¶
<pb:KR4h0117_WYG_425-22a>¶
仙家服食舊通神不信人間有古人前夜夢中如借問¶
紛紛又過幾亡秦¶
　　　便面¶
竹裏幽亭是我家門前白水浸平沙釣船順放中流下¶
袖手船頭看浪花¶
　　　胡馬圖¶
夜醉葡萄倚壁眠眼中胡騎忽翩然誰知慘淡寒綃裏¶
中有黄榆萬里天¶
<pb:KR4h0117_WYG_425-22b>¶
　　　舶上謠¶
千艘飛過石頭城獵獵黄旗發鼔聲中使面前傳令急¶
江南十月進香橙¶
　　　書所見¶
水明煙碧萬條絲短岸斜風晚更吹紅面小奴牽白馬¶
為誰来繫斷腸枝¶
　　　見素小畫次西潭韻¶
素公作詩故竒特石鼓聱牙字難讀素公作畫如作詩¶
<pb:KR4h0117_WYG_425-23a>¶
峭石挿天松壓屋¶
　　　項進士便面¶
天光低碧暮寒浮峰色紆青晚入樓長憶清秋過上竺¶
歸来明月滿湖頭¶
　　　次韻范寧國戯荅林憲長索酒¶
六年南海逐流萍不見天邊舊酒星聞道澄江皆鴨緑¶
敬亭那放謝公醒¶
　　　次韻呉諭徳先生共月菴賞花¶
<pb:KR4h0117_WYG_425-23b>¶
城市看春總未真縱無車馬亦紅塵醉翁獨有閒風味¶
管領東園樹底春¶
　　　其二¶
未從花下醉清曛忽憶東風動茜裙已按公詩知節候¶
来年相訪在春分¶
　　　桞中書山水小景次王修撰韻¶
永嘉山水秀成堆曾憶前年訪舊來何處&KR0496;牽東閣夢¶
一林松影覆春苔¶
<pb:KR4h0117_WYG_425-24a>¶
　　　次韻答李&KR0184;之二首¶
昨夜追歡一閧堂醉歸山月已無光朝來中酒無人問¶
卧聼春鶯不下床¶
　　　其二¶
榾柮爐頭擁薄綿嫩寒微雨暮春天不知詩思能多少¶
榆葉梨花已滿前¶
　¶
　¶
<pb:KR4h0117_WYG_425-24b>¶
　¶
　¶
　¶
　¶
　¶
　¶
　¶
　石倉歴代詩選巻四百二十五¶
