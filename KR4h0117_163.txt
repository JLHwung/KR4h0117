# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.046801
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百六十三
<pb:KR4h0117_WYG_163-1a>¶
欽定四庫全書¶
　石倉歴代詩選巻一百六十三¶
　　　　　　　　　　　　明　曹學佺　編¶
　宋詩四十¶
　　劉弇¶
　　　送方絢解元赴試南宫用桂林一枝為韻¶
君王十二閑一一登權竒飽之青玉芻絡以黄金羈南¶
宫舊冀北雜遝追風姿驌驦固神物豈病孫陽嗤如聞¶
<pb:KR4h0117_WYG_163-1b>¶
丹桂約暗滿秋風枝¶
　　　癸酉嵗暮壽春道中¶
有城有城半蕪沒倔强當年開狡窟青韁白馬成底事¶
魏得其狗空凌突清淮不洗饕利腸石馬崔嵬化英物¶
據鞍浩歎為踟蹰但見悲風起蓬勃¶
　　　其二¶
有客有客垢髪鬚羮魁挂鞍無宿儲翹心北闕比寒藿¶
他日南山抛舊廬逆旅丈人真脆意揖我下牀邀踞&KR0008;¶
<pb:KR4h0117_WYG_163-2a>¶
悠悠髙門擊鮮子萍匏殊根勿誚渠¶
　　　走筆答郭子隆勾稽¶
春歸幾何時緑樹陰已滿蕭條子雲巷誰借吹嘘暖常¶
日雙柴扉深扃類休澣稚燕掠翩翾疎蟬弄淒斷擷芳¶
聊自娛任從食息懶嶷嶷棲鸞郎蝸居間三欵兒童憚¶
逢迎應客事謾誕謝絶髙軒榮秖増鼯鼠短賴君不吾¶
靳慇懃接誾侃酸然梅雨天煩襟斗湔浣¶
　　　送李侯朝散還任¶
<pb:KR4h0117_WYG_163-2b>¶
西山閱今昔章水弄清泚雲陴挿天半滕閣中隠起青¶
鴛千萬家湖光豁如洗鍾陵一都㑹信亦非偶爾君來¶
無幾何所得已倍蓰笑談送白日慷慨拾遐軌成詩殆¶
百篇天籟落凡耳事竣告還朝相送情難已悲歌一再¶
行杯觴覆蒼翠秋標拔孤雲鴻雁思吾子¶
　　　石廊洞¶
君不見仙家三十六洞天西南大半盤蒼巔此外元陽¶
擅嶄絶况有石廊人喜傳碧蓮參差隅地湧徙倚危梯¶
<pb:KR4h0117_WYG_163-3a>¶
飛螮蝀陰陰洞户半空開一縷聨凹愁寄種萬鈞崔嵬¶
挂礧石吁可怪兮若飛動天然湫面尋丈間寒掬初慳¶
媪神捧紫厓䝉茸瑤草秀懸泉涓涓挹天酒淑靈豈即¶
乾坤私窟宅宛是神仙舊飛烏㸃影陽光回遊子履深¶
驚殷雷九夏三冬自回幹雨暘寒燠爭喧豗神物奄有¶
似無謂突兀古廟當巖隈鼪鼯笑舞助怪變落日愁絶¶
松風哀瞰臨一方殆天意累露之疑此其是仙乎仙乎¶
胡不歸忍使秋燐泣陰鬼¶
<pb:KR4h0117_WYG_163-3b>¶
　　　人日¶
去年人日螺江邊今年人日在通川故家浩蕩五千里¶
客子騷屑心茫然霜蘆盡解故時葉生意陡爾歸蘭荃¶
海風如刀氷塞渡欲航野水雪暗天他鄉信美非吾土¶
香草悦魂真浪傳南冠故聲秖操楚劉章雅志惟歌田¶
五秉如單費廩粟一囊就盡持飱錢顛毛冉冉不吾與¶
齒根浮動輕于翾小雀誰言畏死鷂未肯屈折同桮棬¶
章貢真西三徑在爾來望眼欲成穿科桑洗竹真吾事¶
<pb:KR4h0117_WYG_163-4a>¶
孰使齪齪纔充員何時解得無拘束歸釣潭頭楓葉鯿¶
　　　送刑清臣赴左選¶
泊舟梅林浦解纜墨潭灣層波日日生雙槳那得閒龎¶
眉青翰客相與春風還江梅吹欲盡㟁柳未勝攀無以¶
持贈君對君成强顏官况更新好晩步非間關直北清¶
夢多半落夷門山慇懃尺素語勿為魚鴻慳¶
　　　宿法藏禪院¶
斜河左界懸朱提冷燼掠天螢糝飛髙梧泣液涼參差¶
<pb:KR4h0117_WYG_163-4b>¶
前村後村烏夜啼雕甍繡栱絶坤維知自在世張禪扉¶
有睆釋子龎兩眉清梵一聲捎翠微亂我心曲天之涯¶
寂歴故感迎新悲歸歟誰是真忘機獨鹿水深愁濁泥¶
　　　憶黄天倪¶
遊絲罥空生别愁我車欲駕羌無輈驚風吹花濺紅雨¶
天脚空隨江水流思君度日倚髙閣時把長懐寄寥廓¶
青春九十行過半白日西住看時落古人不願身後名¶
但願生前一杯酌安得此身生羽翰髙騫便似追飛鶴¶
<pb:KR4h0117_WYG_163-5a>¶
　　　村南¶
村南行吟踏新場馬乘欵叚壺懸漿稼如濃雲穟含黄¶
柿葉亞枝收趂霜臘團雞髀盤餚香簫鼓下神巫正狂¶
呼兒往問當壚娘清美何如顧建康¶
　　　安成道中作¶
故家楚尾隣三湘粗有晴地麻與桑利機未判身輕嘗¶
生涯寄將一葉上歸釣頳尾秋滄浪¶
　　　其二¶
<pb:KR4h0117_WYG_163-5b>¶
翠篠娟娟棲暗芳半隠半見誰門墻分曹戲兒嶷雁行¶
今我垂垂老境逼竹馬鳩車憐汝狂¶
　　　夜歎¶
丹鳥白鳥爭吞吐還雲去雲無定度不無夏簟工熨體¶
况有秋螿競扶户一嘅三嘆詎如許客思紛紛野煙縷¶
宵明景晏挂斜河叢萱苒蒻團清露有美一人在西方¶
白玉珮環珠兩璫明眸皓齒艷朝陽企予望汝涕滂皇¶
安得鵲汝羅衣裳¶
<pb:KR4h0117_WYG_163-6a>¶
　　　畏日¶
畏日&KR1003;&KR1003;天西隅半規銜山我僕痡招提訪尋數里近¶
牛羊斷續前村孤揚塵動滿垢膩爪好風不借清涼軀¶
日送長雲下碕礒鷔鳦愁對陂陰湖¶
　　　杉溪驛¶
竹巖杉溪道路長道邊古驛開蒼茫分流溪水薄枉渚¶
挨石人家環上方王程星火何時歇霜冬草樹芸其黄¶
去來今昔幾男子姓字喧傳兩女郎¶
<pb:KR4h0117_WYG_163-6b>¶
　　　北禪水閣走筆¶
西風涼客衣弭檝滄江潯晩吾事瀟灑聊復此登臨雲¶
容不礙秋清樾有餘陰煩心洗東波寸目明遙岑樊籠¶
脱鳥窟搖落弔蛩吟莽墟閲今昔長慨撫孤鐔故楚冠¶
劍盡物情幾浮沈懐哉嵗將月無為空滯淫持語朱陵¶
翁須以早抽簪¶
　　　感遇¶
㛹娟誰家子粲粲生輝光弄姿俯春蘭臨風振微芳秋¶
<pb:KR4h0117_WYG_163-7a>¶
水揚清矑白玉雙明璫問渠家何許笑指南山陽去去¶
不輟軌怳若遊雲翔遙看入縹緲明月斷人腸¶
　　　其二¶
富貴苦不常倐忽移易人青門聚𤓰客曽是故侯身金¶
鏡失秦家中原駭煙焚屠狗販繒子閭閻排氤氲一逢¶
泗水公濯鱗清滄濵信知天地間虚橐鼓遊塵㝠中有¶
神力呼吸旋峨岷小兒善播弄挈故還趨新得失定有¶
寄無為喪吾真¶
<pb:KR4h0117_WYG_163-7b>¶
　　　其三¶
疾雷疑車音出門乃知非抱影長自明流螢㸃霜幃羅¶
帶翦秋水黄金縷春衣持看清夜闌愁非故時輝食葵¶
心知傾茹蠟腸虚肥纂纂棗下歌惜此嵗月違因聲勸¶
語儂勿復遲遲歸¶
　　　秋日儀真即事¶
秋風來從越天末痛洗玻璃出明月雲陴隠起玉龍眠¶
下有舂容萬濤雪獨蠒之綸欹一葉半酣老漁棹歌發¶
<pb:KR4h0117_WYG_163-8a>¶
客心寸許了無多底事臨風吹欲折¶
　　　其二¶
客從南來一何癯烏紗不屋非縵胡散堆亂帙覘牛䥶¶
穿冗殫殘真蠧魚尋撞雖上亦未計立仗不鳴甘豆芻¶
昔人舉肥我今爾安得外澤如瓠壺¶
　　　持釣¶
艇子悠揚打雨來裊絲越箭青玫瑰昨聞古湫新雨足¶
漲波泛入西溪來西溪兩岸行人少白鷺對翹佳客陪¶
<pb:KR4h0117_WYG_163-8b>¶
低雲弄嬌不成去半與枉渚相縈迴藻間頳尾厠銀鯽¶
正爾作羣爭&KR1827;腮故應沈餌得所置行醉甕間新熟醅¶
　　　宿長山寺¶
蒼山兩蟠虬傑勢分夭矯不縁事幽尋兹地終難到破¶
暝紫煙生寫谷清樾好村長下牛羊雲綻入歸鳥松風¶
巻孤磬夜半秋聲小客懐方未央千里漫白道庭樹一¶
鳥驚愁看楚天曉¶
　　　遊麻姑觀用黄道士韻¶
<pb:KR4h0117_WYG_163-9a>¶
鳥道參差挂空白雲林曽是飛昇迹漫論滄海復揚塵¶
已識秋杉老岑寂玉駕斑龍飛九色古殿崔巍遺石刻¶
㑹須揖彼丹丘人掇拾頹年兹偃息¶
　　　蔣沙莊居¶
他日蓬蒿地吾廬瓦數溝井泉甘勝乳庭竹冷先秋村¶
巷時情淡田疇嵗計優荆扉論日掩最喜近松楸¶
　　　其二¶
黄嶺虹腰抱鼇山負復横中非避世士稍亦畏時名傍¶
<pb:KR4h0117_WYG_163-9b>¶
晩澆慵酒尋春濯足行雞雛嬌㡳死犢子健能生¶
　　　其三¶
晴屋鳴鳩婦春陂翳雉媒筯頭甘野蔌鋤力到陳荄掠¶
水千艘健横風一笛哀最憐雙白鳥解事等閒來¶
　　　其四¶
名愧周繁弱材非魯孟勞蛙仍當鼓吹徑任沒蓬蒿紫¶
芋新厨味黄棖馥鱠刀業詩何水部眈酒阮兵曹¶
　　　其五¶
<pb:KR4h0117_WYG_163-10a>¶
劉宗墳墓國金水眇縈回颭颭雅巢覆疎疎槿户開春¶
風持贈柳臘雪試妝梅欲識塵埃少元無俗物來¶
　　　莆田雜詩¶
清樾陂陀外春深四五家叢祠下簫鼓平楚暗桑麻水¶
國潛虯傲天程去鳥賖仙山仍在目瀟灑送生涯¶
　　　其二¶
梅雨催農鎛癡風泣海檣魚龍波浪闊燕雀户庭涼鰩¶
柱春刳玉蠔山夜鑿霜家園兩痕淚早晩促吾裝¶
<pb:KR4h0117_WYG_163-10b>¶
　　　其三¶
梅井經疏鑿如聞自昔人玉奩深貯月雲乳暖藏春桐¶
葉誰新汲葵芽好問津端堪事杯酌冷汰客襟塵¶
　　　其四¶
鶗鴂青春晏鼱鼩白社驕掠風雛燕翼界雨晩虹腰醥¶
醁銀牀瀝䒠茸紫澗苗到家幸無苦浦溆有回潮¶
　　　其五¶
鶴唳歸雲急龍移過雨腥桂清飄月岫槎老卧煙汀洞¶
<pb:KR4h0117_WYG_163-11a>¶
失壺公舊雩傅妙應靈不縁幽事隔小復理篁箳¶
　　　其六¶
道東無際海萬水自朝宗沃日纔分爝浮天亦盪胷吐¶
吞何楚越冗長到魚龍好在乘桴客吾安議適從¶
　　　早發赴䝉縣¶
草露垂垂白溪泥脚脚深槿籬藏吠犬桑蘙漏棲禽食¶
匕驚浮世鞭梢度寸陰利名無計得寧是死灰心¶
　　　試院次韻奉酬趙達夫記室惜春之什¶
<pb:KR4h0117_WYG_163-11b>¶
風酣雨軟裊簷絲端負吾人痛飲師使者嶺梅傳信逺¶
王孫芳草怨歸遲釀成紫府無端夢開到朱欄第幾枝¶
欲問東君挽流轉顛狂好在曲江詩¶
　　　清真觀步翠閣¶
飛梯倒挿玉螮蝀危欄别刻青芙蕖送涼野水舊涵竹¶
借色春山擬滴裾王喬過鳬可坐揖蕭史鳴鳳徒紛如¶
眸子欲酸跂予望弔世清淚横方諸¶
　　　九曲池¶
<pb:KR4h0117_WYG_163-12a>¶
昔帝檣烏下日邊曽留清蹕此蹁躚魚龍窟暗浮春漲¶
鳬雁行低破暝煙星閣摧頹空嵗月蕪城埋沒舊山川¶
後庭一曲陳家破更看當年水調傳¶
　　　江館¶
山川定出書意外魚鳥自閒眠對時&KR1468;子黏天歸一葉¶
濤頭吹雨落千麾截波尚欲論孤劒應客初慙乏大兒¶
聽得漁郎隔溪語夜來秋色暗江蘺¶
　　　建州試院次韻和林源叔監試¶
<pb:KR4h0117_WYG_163-12b>¶
鷺袍粉白筆摩秋餘地爭看衆刃游堅壁賴公專細柳¶
得壺如我愧中流僕姑此日先穿札緑綺何心曉報鏐¶
恰恰豐隆通蟄户論功相與副旁求¶
　　　春日送簽判陽承議¶
春山野思萬千重那更江頭來送公别淚滴流紅杏雨¶
離情搖曳緑楊風一枝易遶南飛鵲隻字難憑北塞鴻¶
惟有感恩情不斷夜深長入夢魂中¶
　　　春日舟中即事¶
<pb:KR4h0117_WYG_163-13a>¶
不應門有北堂親肯泛孤舟瘴海濵萬里江湖愁去客¶
一春風雨厭行人花朝水國留題懶月夜鄉園入夢頻¶
每被煙波驚破膽却思雲石自由身¶
　　　三用前韻酬達夫¶
花氣曛曛活逼樓十分大白直須浮自慚短髪如煙薄¶
敢買鈿車貯莫愁¶
　　　其二¶
柳挽花搴獨自狂鼓催鐘趂幾人忙重城特解春將閉¶
<pb:KR4h0117_WYG_163-13b>¶
時放紅英笑女牆¶
　　　其三¶
駢棘重關不自由横將匏繫代萍流飛絲莫罥林塘興¶
留與騷人作四愁¶
　　　鄧縣君挽辭¶
九原秋草沒麒麟哀挽黎明出問津花魄欲招誰些楚¶
簫聲先斷客愁秦冢間白鶴空雙舞天上黄姑定卜隣¶
晢晢目存成底事空餘粉墨逼天真¶
<pb:KR4h0117_WYG_163-14a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_163-14b>¶
　¶
　¶
　¶
　¶
　¶
　¶
　¶
　石倉歴代詩選巻一百六十三¶
