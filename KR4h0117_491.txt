# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:23.200226
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百九十一
<pb:KR4h0117_WYG_491-1a>¶
欽定四庫全書¶
　石倉歴代詩選巻四百九十一¶
　　　　　　　　　　　明　曹學佺　編¶
　明詩次集一百二十五¶
　　沈周¶
　　　登照明讀書臺因訪徐辰翁丹井¶
逺秀目已週復騁登髙足青山不嫌人所取隨我欲巍¶
巍古仙臺寂寂奠林麓七檜交雲霞靈飈㪚清馥崇臺¶
<pb:KR4h0117_WYG_491-1b>¶
轉磴道攀縁把修竹同行玉堂彦髙咏應虛谷逍遥東¶
山風能去歌管俗申紙驚連章謬圖附一軸聊以志傾¶
賞流傳亦何卜或恐聞邦人有酒悔無逐¶
　　　題畫¶
山水正兼秀時秋快登臨篁逕何森邃迷誤若難尋豁¶
然重阿盡易厓超石林虛亭敞危搆擇勝靣遥岑地髙¶
氣自爽神静慮乃沉踈木汎清籟澄川開夕隂令我思¶
合江浩蕩舒素心渺渺萬里波目送雙飛禽¶
<pb:KR4h0117_WYG_491-2a>¶
　　　方道士還冶城¶
僧順嘗有言惠不在天上但行即須到此氣何勇壯水¶
雲黄冠流詩酒發清曠十年落東海故國隔西望亦云¶
自不歸要去誰我障配順足有餘天地納豪放今日金¶
昌亭風𦂳秋葉蕩留亦無不從去亦無所悵吸我白玉¶
鐘仰靣月相向酣歌一掉首雲鸞渺仙仗¶
　　　古木寒藤圖¶
古木迸石出脱葉如無生羣篠自西風何以荅秋聲蒼¶
<pb:KR4h0117_WYG_491-2b>¶
藤載束縳恐因雷雨行我詩向而書誓與同老成¶
　　　送歲詞¶
舂米夜作糰送歲與俗共歲去還自来送者徒鄭重初¶
謂人送歲終反被歲送俛仰一歲間過眼幾悲痛¶
　　　雨中看山寄楊君謙¶
看雨春山中晴日未可及巒華與嶺秀濯濯翠流汁水¶
墨間罨畫屏風四圍立雜花逗餘紅雅與松枝濕低雲¶
滿窻户似愛幽人入紛紛冶遊子此景那足給山情無¶
<pb:KR4h0117_WYG_491-3a>¶
愛憎佳處待人拾¶
　　　憫禾¶
薄禾今兹計狼狽尚栖畝借問胡為爾先時已離咎五月¶
風雨大潢潦卑莫受田穉俯就沒濁浪扼其首排濯潏蕩¶
間性命存亦茍天日赫赫出水熱烹羣醜二日色已變三¶
日虀在臼我時往撈觀覬活從中剖心存根已撥欲棄難¶
懈手掘土窒滲塍倩車仰鄰佑督戽靡日夜救死豈容乆¶
併力役老少足絸筋亦糾一一補傷爛行行十八九過時¶
<pb:KR4h0117_WYG_491-3b>¶
强經營安望如常茂七月尋遭風弱本被抝揉折處氣當沮¶
虚房但含&KR0949;間或見成穂秃稭卧敗箒何能畢公租亦莫彀¶
饑口對此發長咨細雨淡昏西枵腹不堪鼓併欲歌止酒¶
　　　春草¶
春草不間生千里無絶岐客子畏逺行見草愁復滋草¶
莫為愁生却被愁相累如何踏青人晴芳媚珠翠¶
　　　西山送塟¶
早行度西嶺野色莽四顧天氣亦蒼茫前岐欲迷誤狼¶
<pb:KR4h0117_WYG_491-4a>¶
藉亂石間雪迹尚寒沍危峯掛落月初日未出樹飛旐¶
引輀車迤迤從西騖匍匐㑹𦵏人越邑多親故送死還¶
弔生相循等朝暮知生不可持頃暫聊為寓¶
　　　畊樂¶
良家無外慕躬畊脩隱徳庚庚東西畆宜禾更宜麥迹¶
勞不自悔志靜乃云適茨茆荆溪滸清幽多水石西挹¶
銅官秀右滙太湖碧林春鳥雀鳴鄰並戒作息和風拂¶
田穉蕊蕊行復粒兒孫候歸来竹户燈火夕引觴漫霑¶
<pb:KR4h0117_WYG_491-4b>¶
醉偃息就北壁所得還自賀不敢忘帝力¶
　　　題畫¶
層岑交亂雲歴歴映羣樹雲山互相依青白媚朝暮下¶
有土着者静居氣鬰聚脩松䕃髙宇細草被紆路幽深¶
與世違時復通杖屨鳴禽值客来語歇客還去天機發¶
所樂漠然非人故¶
　　　思逺¶
露下芳草歇寒氣薄重幃幽處心獨驚行念君子衣君¶
<pb:KR4h0117_WYG_491-5a>¶
子別既乆嗣音亦已稀愁来不成織空對流黄機揮涙¶
如泉水明燭無光輝¶
　　　别岩天道院¶
琳舘愜清賞樓居俯城隂髙竹間喬柯幽然自山林我¶
本草澤士不諧市俗心能来豈為招忽去亦莫尋翩翩¶
拂雙袖孤雲𣺌秋岑¶
　　　黄墳上草¶
黄黄墳上草青青復回春草死有生日土中無起人人¶
<pb:KR4h0117_WYG_491-5b>¶
心期百年誰存百年身有酒且為樂我愛劉伯倫伯倫¶
亦已矣無酒澆其墳¶
　　　門前有垂楊¶
門前有垂楊枝葉何靡靡飄花乍及地忽復因風起揺¶
蕩少婦心天涯念遊子愁多肌肉消不敢臨流水¶
　　　湖上雜言¶
縱目極遐曠水嬉湖中央青山載白波上下相低昂俯¶
首愛雲霞零亂隨蘭漿悠悠遡空冥忽忽超景光宛宛¶
<pb:KR4h0117_WYG_491-6a>¶
漢臯女落鴈懸微茫可望不可即相思如水長¶
　　　百花洲效岑參¶
長濠春来水如油呉王昔日百花洲水流花謝三千秋¶
古人行樂今人愁沉沉細雨停孤舟岸上人家燈滿樓¶
紅簾火影照中流還聞吹簫樓上頭客夣不熟翻黄紬¶
翻黄紬夜悠悠拂呉鈎賦逺遊¶
　　　題杜東原先生雨景¶
老原作畫墨法熟紙上沉沉發濃綠重林濕葉欲垂地¶
<pb:KR4h0117_WYG_491-6b>¶
合磵流淙似鳴玉廬山九疊翠不乾秋影平吞此長幅¶
借看寧防雨拂面要為時人洗雙目滕王珠簾正堪巻¶
董家破屋不可宿出門一笑青天髙猶怪春泥汙吾足¶
　　　西山有虎行¶
西山人家傍山住唱歌採茶上山去下山日落仍唱歌¶
路黒林深無別慮今年虎多令人憂遶山摶人茶不收¶
墻東小女膏血流村南老翁空髑髏官司射虎差弓手¶
自隠山家索雞酒明朝入城去報官虎畏相公今避走¶
<pb:KR4h0117_WYG_491-7a>¶
　　　題林和靖手帖用東坡韻¶
我愛翁書得痩硬雲腴濯盡西湖淥西臺少肉是真評¶
數行清瑩含氷玉宛然風節溢其間此字此翁俱絶俗¶
開緘見字即見翁五百年来如轉燭水邊孤墳我曾拜¶
土冷烟荒骨難肉當時州吏歲勞問于今祀典誰登録¶
我歌湖山翁不知春晩鳴鳩呌深竹歸来把酒弔雙緘¶
猶勝無錢對寒菊¶
　　　慶雲菴月下觀杏花¶
<pb:KR4h0117_WYG_491-7b>¶
杏花初開紅滿城我眠僧房聞雨聲侵朝急起攬晴艶¶
對房兩株令眼明還冝夜坐了餘興靜免蜂蝶来紛争¶
嫣然紅粉本富貴更借月露添妍清青蘋流水未足擬¶
金蓮影度雙娉婷庭空月悄花不語但覺風過微香生¶
老僧看慣不為意却愛小紙臙脂縈髙齋四壁可長有¶
不由零落愁人情¶
　　　落花詞¶
山花雨中開復向雨中落昨日芳菲今寂寞紅英紫亂¶
<pb:KR4h0117_WYG_491-8a>¶
滿墻頭我惜餘香留小酌君不見眼前恩怨翻覆閭併¶
為人情嘆輕薄¶
　　　漁舟晩釣圖¶
新豐酒波堪濯足塵土紅汙酒波緑粗豪飲客下馬来¶
三觥五觥行促促何如並著春江船蒲茸紫立栁黄眠¶
船頭對坐盃漫傳賣魚儘可供酒錢夕陽射眼拉柁轉¶
江光貼天孤鳥逺¶
　　　新燕¶
<pb:KR4h0117_WYG_491-8b>¶
今朝見新燕猶似去年見主人頭髮白轉多只有烏衣¶
不曾變年去年来来不差分明記得主人家柴門大開¶
風滿屋飛出飛入隨楊花君不見相國門前車馬塞一¶
朝去相車馬寂車馬寂草萋萋燕子還来梁上栖¶
　　　屈叟¶
老人僑住鳳城邊黄金遶身方少年臨街髙樓尺五天¶
落絮遊絲縈管絃冶郎俠客来翩翩樓中無日無華筵¶
權門迹熟不須刺貂璫與進人尤憐看花南市春酒釅¶
<pb:KR4h0117_WYG_491-9a>¶
走馬酣歸遺寳鞭青春豈許黄金鑄鴨城歸老今沒錢¶
屋資無告故人㪚草中五畆愁荒烟面盧骨立牙齒脫¶
短褐曼胡菅屨穿逢人欲歌豪或在聲吞苦淚秋風前¶
老人勿悲此世態富貴貧賤本相縣薄徒勉强狃勢物¶
聚㪚茫茫雲霎然但願老人有錢復年少此軰明朝還¶
拍肩¶
　　　題畫巻¶
呉之為國水所涵有山平衍無巉巖我家多水少山處¶
<pb:KR4h0117_WYG_491-9b>¶
悵望翠微心所貪時能借墨補不足數紙連絡長畨粘¶
峯巒重復間溪溆雜樹列布多楓柟或開大壑浸山足¶
其樹半為浮雲含僧廬隠映逺水杪平圯道谷出水南¶
東村西落互親友畊田鑿井同丁男便須芒履與藤杖¶
聽泉採藥我亦堪陽岡亭館誰擇勝雅許酒㑹并棊談¶
嘗聞巴蜀天下險未可一往尋鳬蠶子長之興浩不淺¶
感此老鬢霜鬖鬖聊因此圖畫所見卧遊日日已自甘¶
　　　光福¶
<pb:KR4h0117_WYG_491-10a>¶
羣山西奔駐湖尾通川夾山三十里川窮小濼開鏡光¶
居民次水屋比比屋上有山屋下水開門波光眼如洗¶
虎山橋畔晩市忙打鼔漁郎賣鮮鯉霜前橘柚萬苞黄¶
雨後楊梅千樹紫山圍水抱開農桑樂土風光真畫裏¶
三年潢潦我無家恨不移書亦居此¶
　　　史明古見訪¶
春来開門見新燕故人春来亦相見燕子不肯嫌貧家¶
破屋還勞故人睠燒燈屋下照白鬍髙談雄辯如壯夫¶
<pb:KR4h0117_WYG_491-10b>¶
且言老境知巳少感慨滿懷人事殊常當有酒開口笑¶
君来我往亦須要願從君言不敢違肯作伯勞東飛燕¶
　　　流波館為史徳徴賦¶
鶯湖南沠分兩濼翠阜浸波雙朶落沙鷗渚鷺雪㸃鏡¶
楊栁芙蓉錦開幕水心有屋駕虚明柱揷玻璃髙借脚¶
上留竹榻枕秋眠下許漁舟帶烟泊不須擇勝日移亭¶
何數倚晴偏快閣無地樓臺笑語凉倒天星斗魚龍躍¶
門前萬頃不入稅寸金寸土卑城郭紅闌我擬一臨流¶
<pb:KR4h0117_WYG_491-11a>¶
但怯鬚眉老非昨¶
　　　經尚湖望虞山¶
日午放船湖上頭虞山隨船走不休髙峯仰見出翠壁¶
飛影下接滄波流青林人家隠山麓雞鳴犬吠聞中洲¶
鸕鷀羣栖竹葉暗蜻蜓特立荷花秋蓮歌漁唱尚互荅¶
落影在樹猶堪遊小舟争渡各先去獨逆風波渾不憂¶
　　　芙蓉幛子¶
江天草木揺秋風老夫滿眼悲孤紅主人園林惜無地¶
<pb:KR4h0117_WYG_491-11b>¶
夕陽野岸隨西東脉脉紅顔傷命薄露冷羅單倚髙閣¶
隔水微辭不可通滿把瑶芳竟誰託顧影低頭思悄然¶
静留明月伴嬋娟嬋娟有時亦消歇難保佳人長少年¶
　　　虎丘東院送笋¶
我来虎丘笋未茁一住三日濕且熱夜来大雨忽浪浪¶
滿地棚兒思可掘東院老僧知我饞十軰横筐露泥跋¶
玉瘢流乳詫新鮮性命生從鎌下絶佛徒心腸本慈愛¶
曲徇人情充老餮刷鍋爛煮和酒嚼一笑不知誰作孽¶
<pb:KR4h0117_WYG_491-12a>¶
山林君子要養成還自老夫歌勿伐¶
　　　江南春和倪雲林先生四首¶
燕口滋泥迸么筍東風力汰倡條静烘窻曉日開眼光¶
湘庋披奩尋紙影落花悠悠碧泉冷餘香猶熱臙脂井¶
樓頭少婦泣羅巾浪子馬蹄飛軟塵¶
青筐攔街賤櫻笋城外冶遊城裏静暖風夾路傳酒香¶
白日連歌踏花影醉歸掉臂紫袷冷喝采攤錢喧市井¶
家人苦費泣羅巾拔賣寳釵吹陌塵¶
<pb:KR4h0117_WYG_491-12b>¶
蒲茸破碧尖如笋妥烟楊栁金塘静水邊樓上多麗人¶
半掲朱簾露花影禁烟閣雨東風冷喚玉澆桃汲銀井¶
不知飛鳥衘紅巾嘆息殘香栖路塵¶
脫巢乳燕拳髙笋小隊尋芳破春静墻東笑語不見人¶
花枝擘撥鞦韆影飛籌促觥玉兕冷殽釘簇奩珍井井¶
歸程趂馬拾醉巾洗面明朝紅滿塵¶
　　　竹堂寺與李敬敷楊啟同觀梅¶
竹堂梅花一千樹晴雪堆屏無入處秋官黄門兩詩客¶
<pb:KR4h0117_WYG_491-13a>¶
珂馬西来為花駐老翁攜酒亦偶同嚼蕊含香各搜句¶
吉祥牡丹清莫兼定恵海棠幽亦未只憑坡口詫繁華¶
似恐同花不同趣酒酣塗紐作横斜筆下珠光濕春露¶
只恐此紙捲春去明日重尋花在地¶
　　　盒子㑹詞¶
　　南京舊院有色業俱優者或二十三十姓結為手¶
　　帕姊妹每上節以春檠巧具殽核相賽名盒子㑹¶
　　凡得竒品為勝輸者罰酒酌勝者中有所私亦來¶
<pb:KR4h0117_WYG_491-13b>¶
　　挾金助㑹厭厭夜飲彌月而止席間設燈張樂各¶
　　出其技能賦此以識京城樂事也¶
平樂燈宵閙如沸燈火烘春笑聲内盒匲来往鬬芳鄰¶
手帕綢繆通姊妹東家西家百絡盛裝殽釘核春滿檠¶
豹胎間挾鰉氷脆鳥欖分劖椰玉生不論多同較竒有¶
品裏輸無例陪酒呈絲逞竹㑹心歡裒鈔禆金走情友¶
閧堂彌月自春風酒香人語百花中一般桃李三千户¶
亦有愁人隔墻住¶
<pb:KR4h0117_WYG_491-14a>¶
　　　題小景¶
江山入吾興隨筆㪚清華峯影分斜日波容映落霞無¶
橋通市迹有樹隠人家此地如堪買分畦擬種𤓰¶
　　　溪上獨坐¶
觀生吾自得飽飯荷農功盤石箕雙足清流影一翁松¶
喬藤輔友楓老葉還童好在尋詩地無人杖屨同¶
　　　題畫¶
山家自烟火杳杳離人羣岩樹落紅雨石窻生白雲朋¶
<pb:KR4h0117_WYG_491-14b>¶
從因偶過世事得新聞逐逐班樵牧幽踪不欲分¶
　　　見别者¶
出門多路岐巵酒安足辭難捨舊親戚莫悲生別離指¶
行山水逺愁到歲年遲始是去家日復成千萬思¶
　　　寄松江王公佩¶
鶴城王録事不見廿經秋看竹仍青眼躭詩已白頭流¶
鶯對丸藥野馬畏開樓近况逢人說空令感舊遊¶
　　　瓶梅¶
<pb:KR4h0117_WYG_491-15a>¶
銅瓶倚玉枝髹几獨看時折樹多可惜臨窻少不冝斷¶
根聊活計勺水小恩私省得溪橋外追尋老步遲¶
　　　晩步¶
西林聊獨步樹樹已栖鴉童笈歸村校漁船聚酒家玉¶
㾗雲映月紅纈水明霞此景偏留戀衰年類日斜¶
　　　晩坐¶
春殘尚絮袍林屋氣蕭騷白日若不夜人生亦太勞泥¶
花方失勢雨笋漫争髙小酌仍觀物新醅愜老饕¶
<pb:KR4h0117_WYG_491-15b>¶
　　　寄錢允言¶
雖是經年別尋常見好詩湖南與湖北相望即相思楊¶
栁青霞舘芙蓉碧玉池乾坤知佚老微咏間清巵¶
　　　宜閒¶
黄塵不是海特地為人深浮世有窮日勞生無止心從¶
容一樽酒蕭散五絃琴㑹得其中趣悠悠萬慮沉¶
　　　東老朱廷美號¶
東老老而貧惟於一影親布衾身後禭茅屋病中人白¶
<pb:KR4h0117_WYG_491-16a>¶
髮偏相信黄金郤不仁閶門是居第富貴任比鄰¶
　　　元日二首¶
物華初煥發鄙抱亦生春開歲始今日長鄉無幾人蟻¶
醅浮甕冽雞彩映門新笑進三分盞聊娯八十親¶
賀旦怡隨俗筋衰拜莫便鬢毛關燕次歴紀曠生年地¶
氣通荄早晴光入户妍小孫看滿抱不待衆人憐¶
　　　清溪小隠¶
結廬城郭逺静勝此溪邊鷗鷺分家住烟波入枕眠釣¶
<pb:KR4h0117_WYG_491-16b>¶
魚償酒劵掘藕補傭錢只隔斜陽岸經遊須倩船¶
　　　病起試酌¶
山尊得酒且髙歌百歲流光已半過病眼看書真處少¶
老懷追事謬時多髪隨落葉驚西㬋門對清江惜逝波¶
今古英雄同一盡浮生不飲復如何¶
　　　喜橒弟開館¶
家庭人静日遲遲簡束青衿漸有規小子方能識痴叔¶
抗顔真去作人師床頭把巻書魚走窻下開絃野鶴窺¶
<pb:KR4h0117_WYG_491-17a>¶
訓詔有餘仍自學知君况是少年時¶
　　　寄久客¶
封書斷絶身漂泊別日慈親鬢已華馬上何時少鄉使¶
門前滿眼是天涯客襟合有忘歸草閨燭應無報喜花¶
盡說杜鵑聲最切若教聞得定思家¶
　　　瀼西草堂¶
堂在瀼西黄草茨呉鄉莫把蜀鄉疑地從杜甫名全借¶
圖為盧鴻我不辭衣桁夕陽迷翡翠竹坪春水下鸕鷀¶
<pb:KR4h0117_WYG_491-17b>¶
百壺自醉蘇司業未觧求人為酒貲¶
　　　病中夜雨起坐¶
藥盃香炷與温存養病功夫要閉門布被擁寒書作枕¶
紙窻催曙水臨軒楓生赧色知霜辱蕉負争心共雨喧¶
物性人情静觀得得来還欲費吾言¶
　　　六十一歲自夀¶
重逢丁未開新甲過六十年增一年壽是倘来那必得¶
人於末節要求全占鳩挾婦傷今日羡鶴添孫欠此緣¶
<pb:KR4h0117_WYG_491-18a>¶
萬事莫論吾母健進将春酒北堂前¶
　　　送都元敬赴史西村家塾¶
黄溪雪後爛生光童冠迎船青佩長客子能行秘書監¶
東家好是鄭公鄉春帷開讀禽魚動夜觀鳴絃水月蒼¶
賔主閒時還倡和呉江滿地錄新章¶
　　　西川次吳匏菴韻¶
移家忽要離川東自信何須賣卜翁七水大都如屋下¶
一山剛半入城中沙鮮近市柈多蛤海氣通村井或虹¶
<pb:KR4h0117_WYG_491-18b>¶
有片閒心無所作畫圖詩律兩争工¶
西川風物新家處一畆之居半畆苔慮怕市喧忙避去¶
便宜山近特移来芙蓉曲渚秋風動鴈鶩長波夕照開¶
我亦曽尋偏記得隔林髙有古書臺¶
　　　雪中偶題¶
静坐關門意始欣老年真欲息勞筋潮通沙溆氷魚子¶
竹亞寒簷雪雀羣畏酒作痰如惡客逢人說夢亦竒聞¶
紙窻飯後何消遣呵筆時抄玉露文¶
<pb:KR4h0117_WYG_491-19a>¶
　　　與客夜坐¶
兩年方始一相逢偶集飛鴻雪後踪清話更添新繾綣¶
老身全比舊龍鍾弱雲㺯月微分影細草關春暗轉容¶
不復舉盃成兀對薫爐頻喚小奚供¶
　　　理墳¶
官竹園頭春日斜手開新土漸成窪觀生如寄誰非客¶
信死為歸此是家白髮暫存知電露青山長卧有烟霞¶
慰勞自假閒詩酒且弄年華與物華¶
<pb:KR4h0117_WYG_491-19b>¶
　　　橋東¶
老年踪跡寄橋東問訊何勞錦里翁剪取竹竿漁具足¶
撥開荷葉酒船通獨臨秋水杯揺月漫送清歌樹引風¶
常笑西鄰憂不足白頭心事竟誰同¶
　　　雪中登虎丘¶
月色風光知幾到好竒今補雪中縁急排巖樹開髙閣¶
生怕溪山合逺天城郭萬家羣玉府塔簷千溜半空泉¶
香茶美酒相酬酢似此登臨亦可傳¶
<pb:KR4h0117_WYG_491-20a>¶
　　　覺老¶
脘膈生痰謝酒觴菜羮麥飰且家常山追舊眺今成嬾¶
事喜新聞背已忘春水試竿魚檻净午風丸藥鳥窻凉¶
秪須如此成消遣種種塵縁與老妨¶
　　　水村圖¶
魚庄蟹舍一叢叢湖上成村似畫中互渚斷沙橋自貫¶
輕鷗逺水地俱空船迷楊栁人依緑燈隔蒹葭火映紅¶
全與吾家風致合草堂曽有此愚翁¶
<pb:KR4h0117_WYG_491-20b>¶
　　　咏簾¶
誰放春雲下曲瓊一重差隔萬重情珠光蕩日花如夢¶
𤨏影通風笑有聲外面令人倍惆悵裏邊容眼自分明¶
知無緣分難輕入敢與楊花燕子争¶
　　　挽范老¶
雙目㝠冥與氣沉有何牽掛子孫心解驂隨補無從涙¶
就布聊為不足衾破屋秋風茅把盡孤墳落日水聲深¶
老奴封土辭歸後安得松楸老樹林¶
<pb:KR4h0117_WYG_491-21a>¶
　　　病中¶
抱痾門户悶常關况是湖田粒食艱情與歲流人覺老¶
事緣生累日無閒紙窻月影虚摇竹溪閣簾光逺見山¶
聊爾盤桓聊爾樂長吟兀兀自開顔¶
　　　病起¶
筋力遲遲百嬾成闗門只好謝逢迎老空求舊無同軰¶
拙不冝時讓後生乆坐衣裳知晩露獨眠衾枕厭秋更¶
秪餘曝背兼捫虱黄草簷頭覺稱情¶
<pb:KR4h0117_WYG_491-21b>¶
　　　題畫¶
嬾黄楊栁未藏鴉隔岸紅桃半著花開眼闌干接平楚¶
夾洲亭舘跂長沙悠悠魚泳知人樂故故鷗飛照鬢華¶
如此風光真入畫自然吾亦愛吾家¶
　　　屈老¶
長㡌西風滿面塵相逢憐老不憐貧三盃濁酒浮生事¶
一曲悲歌萬感人螻蟻未知何處骨蜉蝣聊寄不訾身¶
白頭對落無聊賴還說鶯花少日春¶
<pb:KR4h0117_WYG_491-22a>¶
　　　和嘉本初夜泊楓橋韻¶
風流張繼憶當年一夜留題百世傳橋帶人家斜傍寺¶
月籠沙水淡生烟火知漁子仍村外舟載詩僧是客邊¶
我愧不能同此宿却拈殘韻偶成篇¶
　　　生朝自遣¶
門前客到鶴先鳴洒掃茅堂作送迎座舉龍鍾先有我¶
鄉尋儕軰漸無兄明年七十誰能健今日三盃見在生¶
一幅布巾藤作杖倩誰林下畫閒行¶
<pb:KR4h0117_WYG_491-22b>¶
　　　新栽牡丹開遲有作¶
爛熳東林醉牡丹也持盃酒待花看却疑為殿非争伐¶
亦料終開底作難貴介莫遊容地僻美人初聘怯家寒¶
我無羯鼔相催發秪撚吟髭日凭䦨¶
　　　病中¶
白木匡床草薦柔坐深無寐獨搔頭明河轉影天低樹¶
清夜分更月過樓病骨瘦餘光太露老懷虚甚夢禁秋¶
世情未了微軀了生已知浮死識休¶
<pb:KR4h0117_WYG_491-23a>¶
　　　和桑民懌七夕留題韻¶
銀漢剛風擘九旗痴牛騃女是佳期靈禽隔水先為役¶
蟢子緣槃已及時清露襲衣秋沁沁踈星垂酒夜離離¶
若言拙者能求巧老我冥然却不知¶
　　　閒居¶
顛毛脫盡野僧如世好都歸一嬾除欲博晏眠髙着枕¶
圖便老眼大抄書屋須矮小茅茨厚窻要清虚竹影踈¶
心與陶翁有相得時歌吾亦愛吾廬¶
<pb:KR4h0117_WYG_491-23b>¶
　　　答徐友送菊¶
爛漫移来露未乾見花應念種時難還勞酒榼相兼送¶
已免家人別借看秋正寂寥偏刺眼老堪聊賴重憑䦨¶
太平樂事還容我待到春時要牡丹¶
　　　三宿虎丘松巢¶
舟行繫纜在溪磯入寺登登曲逕微孤塔白雲平鳥背¶
踈林黄葉映僧衣臨池弔劍寒泉在捫石尋題古刻稀¶
便欲留詩補三過眼前燈影不成輝¶
<pb:KR4h0117_WYG_491-24a>¶
　　　陸翁贈簫枝¶
一笻蒼竹歲寒條十節中通亦當簫使我㺯秋唇有賴¶
累君歸夜手無聊星含古竅聲猶滑霞清長莖色未消¶
老甚出遊今得力坐吹明月廣陵橋¶
　　　西園為曹時修作¶
為園多半似遊嬉傍宅西邊事事宜鯈尾趂花溪宛轉¶
鸎聲隔葉樹參差地循五畆横分畛路繞三义曲作籬¶
滿面夕陽人已醉還歌飛蓋舊遊時¶
<pb:KR4h0117_WYG_491-24b>¶
　　　湖南草堂為慈谿張廷儀賦¶
清勝之居不可當詩書亦許帶農桑近家湖似君王賜¶
買屋貲非録事将山有一屏華翡翠人無半唾辱滄浪¶
開門儘得臨流興何事蘭亭始可觴¶
　　　與徐生談顧大理老懷¶
桑梓歸時異去時帶金銷盡酒家貲吁嗟富貴驚塵夢¶
收拾功名入鬢絲後事嘆無優孟托老懷悲有使君知¶
尋常門巷槐花雨㸃筆時題感興詩¶
<pb:KR4h0117_WYG_491-25a>¶
　　　楚江秋曉巻¶
天連湘漢水悠悠水色微茫接素秋殘月已沉三國恨¶
亂雲初㪚九疑愁南方流落身将老西候蕭條客倦遊¶
欲採蘋花恨無伴美人迢逓隔滄洲¶
　　　秋夜¶
白屋衡門擁墮樵秋懷落落夜寥寥人間篋笥悲紈扇¶
天上樓臺欵玉簫竹實未生岐鳳老蕉書不展塞鴻遥¶
青春雖在潘郎鬢只恐愁多亦易凋¶
<pb:KR4h0117_WYG_491-25b>¶
　　　從軍行¶
馬上黄沙拂面行漢家何日不勞兵匈奴乆自忘甥舅¶
僕射今誰托父兄雲外旌旗婆勒渡月中刁斗受降城¶
左賢早待長䋲縳莫遣論功白髪生¶
　　　送㢲女歸徐氏¶
紅車緑幰及春明六禮周時汝好行銅鏡試粧花髻拙¶
布衣隨嫁竹箱輕繁絲緩柱房中樂細膾深盃堂上羮¶
婦道從今須孝順思家何必涙盈盈¶
<pb:KR4h0117_WYG_491-26a>¶
　　　贈少年¶
富有時名動兩都風情渾不帶豪麄平酬夜枕金條脫¶
寛約春袍玉轆轤走馬慣尋楊桞折下樓酣倩海棠扶¶
近來薛債憑誰責可信馮生毁劵無¶
　　　戲友人尋訪不出¶
兩山不見雲遮眼一犬獨鳴花遶隣敢去揮毫題午字¶
慚将握髮望時人墻匡寂寂髙槐雨門巷青青細草春¶
知子南還偏有興扁舟斜日弄芳蘋¶
<pb:KR4h0117_WYG_491-26b>¶
　　　溪翁¶
參差榆桞逼門前不剪茅茨不斵椽歲晏雞豚鄰社鼓¶
秋深蝦蠏水鄉船㑹羞蓴菜量加糝嗔抝荷花誤結蓮¶
昨日逢渠溪漲後别無言話只憂田¶
　　　葛惟善嘗托人求虎跑泉詩附贈潘谷墨銅雀¶
　　　　硯墨既不至硯亦云碎因謝此¶
慚愧髙懷記項斯開緘空感十年私墨亡潘谷烟澌外¶
硯破銅臺瓦裂時馬徳未忘千里恵虎泉終補一篇詩¶
<pb:KR4h0117_WYG_491-27a>¶
何當握手呉門笑共付浮沉與不知¶
　　　贈徐遵誨和劉邦彦韻¶
祖宗原自有髙勲少小豪雄藐冠軍竹裏行厨青玉案¶
酒邊官妓茜紅裙洛陽紙貴三都出䕫府沙平八陣分¶
頭白歸来惟感慨却慚多病負明君¶
　　　病懐¶
衰遲宜静不宜譁事莫堪懷動嘆嗟病遣稗書還藉眼¶
老便餳粥又妨牙栽花賃地春無主斫筍開門月過家¶
<pb:KR4h0117_WYG_491-27b>¶
任是客来難强酒小陪清話一澆茶¶
　　　宿劉邦彦竹東别墅¶
乍認東庄路不真有橋通市却無鄰山窮借看堂中畫¶
花盡来尋竹主人爛漫箋麻發新興留連櫻笋送殘春¶
與君再見當經歲分付清觴緩緩巡¶
　　　暮春登虎丘¶
獨信微吟人不知山花滿地悔来遲乆搘緑樹隂中杖¶
仰辯丹崖缺處詩日有閒縁遊始勝老無健歩出非宜¶
<pb:KR4h0117_WYG_491-28a>¶
一廻到此一廻少怕近清泉見鬢絲¶
　　　和鎮古田韻¶
昨晩溪頭月色纎老僧相見且和南筭春已及一百五¶
問老今慙七十三桑户日長蠶足食竹堂風暖燕交談¶
茶麄酒濁無清供竒石銅槃也自堪¶
　　　白燕¶
舊巷蕭條改觀餘小巢春暖抱雲居象推京氏原占易¶
飛學中郎始變書兩股尾銀青草短一㾗衣雪瑣窻虗¶
<pb:KR4h0117_WYG_491-28b>¶
要看栁碧桃紅處㸃破繁華畫不如¶
　　　宿城西懷冷菴¶
水宿其如夜思何霜風拂鬢影皤皤語喧盃酒商船近¶
人映樓臺市火多川上微波揺映月城頭髙樹掛明河¶
新篇在稿思君教無那無眠只漫哦¶
　　　臘月二十八日立春得雨病起漫言¶
小閣櫺窻風自推手添香炷撥爐灰殘年送病詩中去¶
淑氣将春雨裏回午案待嘗新茁韭陽簷思訪欲開梅¶
<pb:KR4h0117_WYG_491-29a>¶
歲功代謝忙如許似與衰翁送老来¶
　　　次匏菴雨中留宿¶
野水浮雲蕩夕光仙舟兩宿石溪傍清篇感舊頻翻韻¶
濁酒謀隣載過墻燭䟦不知春夜乆雨聲如為故人長¶
衛家剪韭今傳美他日寧無有竹庄¶
　　　遊西菴¶
尋僧雖愛茗盃清也要提携濁酒罌野色迎人過橋去¶
春風吹面傍花行般遊未及牛羊晩欣喜還隨鳥雀晴¶
<pb:KR4h0117_WYG_491-29b>¶
白髪老翁身健在不憂無地慶餘生¶
　　　郭璞墓¶
江水茫茫豈可居先生埋骨定何如日中數莫迯兵解¶
世上人猶信𦵏書漂石龍涎春霧後交沙鳥跡晩潮餘¶
秪憐玉立三峯好浮弄江心月色虚¶
　　　月夕汲虎丘第三泉煮茶坐松下清啜¶
夜扣僧房覔磵腴山童道我吝村沽未傳盧氏煎茶法¶
先執蘇公調水符石鼎拂風憐碧縐磁甌盛月看金鋪¶
<pb:KR4h0117_WYG_491-30a>¶
細吟滿啜長松下若使無詩味亦枯¶
　　　過席心齋道士墓¶
丘墟寂寂臨川上桑海茫茫感蛻餘舊用棗盤靈霹靂¶
新来劍地入耰鋤羽人欲化楓株老仙鶴無言石表虚¶
我願追求金薤藁碧苔狼藉漫蟲書¶
　　　馬秋官課農山庄¶
秋官薹笠事東菑雖愛清幽也似痴分肉戲専鄰叟社¶
訟田閒剖野人詞竹枝雨暗蠨蛸户荳葉風凉絡緯籬¶
<pb:KR4h0117_WYG_491-30b>¶
知遣床頭三百甕醉中都賦勸農詩¶
　　　秋雨偶書¶
雲暗湖村水漫沙秋堂蕭颯類僧家聰明比舊堂堂减¶
老嬾隨年數數加風扇未愁蕉破葉雨房偏恐稻傷花¶
坐深兀兀多資睡强欲開書候日華¶
　　　咏破蕉¶
翻手青青覆手黄也隨人事作炎凉臨䦨黙黙低頭月¶
滿眼蕭蕭敗興霜舞袖郎當官妓老田衣顛倒病僧狂¶
<pb:KR4h0117_WYG_491-31a>¶
明年看受春風寵醉墨重題展賀章¶
　　　拂水崖¶
只有看山是勝緣青鞋布襪且輕便天收雨脚賖今日¶
我趂花時遣老年絶壁雲扶将墮石豁厓風勒下奔泉¶
比来不慣空歸去旋搆新篇㨂竹鐫¶
　　　寄桑通判¶
驅馳一倅厭如仇歸就髙閒未白頭竹篋理詩春草亂¶
糟床聽酒夜泉流農桑舊課今家事山水清談昔宦遊¶
<pb:KR4h0117_WYG_491-31b>¶
因愛兩湖風月好近時知買木蘭舟¶
　　　慰魏公美病懷¶
蕭齋無事掩雲蘿習静工夫是養疴向日吟哦今健否¶
近来眠食定如何尋芝曉杖園頭少聽雨秋懐枕上多¶
我亦衰遲違問候寄詩聊當一經過¶
　　　黄尚節静逸堂¶
記得君家附郭居一堂幽處市聲虚緑隂日薄停琴坐¶
白髮風凉帶雪梳蟢脚漫延窻下酒燕泥時汚手中書¶
<pb:KR4h0117_WYG_491-32a>¶
長郎日以文為業潤筆青錢可饌魚¶
　　　遊髙道禪居¶
山復岡廻静結廬林蹊生處我来初杖欺新綠苔㾗裏¶
屐賤殘紅雨迹餘酒榼臨春聊遣撥禪單消日自清虚¶
壁塵怪是遊題滿教種芭蕉別倩書¶
　　　金陵約史明古不至¶
仙舟望不到𤣥都近信虚傳過太湖如此江山空舊約¶
可勝風雨有長途燈前白髮棊聲在地上碧桃花事無¶
<pb:KR4h0117_WYG_491-32b>¶
春已䦨珊人尚逺幽禽何苦喚提壺¶
　　　竹庄賞月¶
爛擁銀盤草屋東白頭相賞兩三翁青天不老人自老¶
明月正中秋亦中怪底有娥因藥誤謀諸無婦恐尊空¶
百年各願身强健此夜年年此㑹同¶
　　　送門神¶
抱闗憔悴兩疲兵衆欲麾之我漫榮歎爾功名惟故紙¶
傍誰門户有長情㦸悲雨迹銷殘畫鍪賴蟲絲戀絶纓¶
<pb:KR4h0117_WYG_491-33a>¶
莫向新郎訴恩怨明年今夜自分明¶
　　　漁村¶
呉江本澤國漁户小成村楓葉㸃秋屋蘆花拍夜門都¶
無三姓住漫可十家存熟酒呼兒女分魚喧弟昆不憂¶
風雨横惟憚水衡煩鷗趂撑舟尾蟹行穿壁根怡然樂¶
生聚業外復何言¶
　　　題畫¶
髙舂暝色動北垞返輕舟古木辭羣葉微波映逺洲凉¶
<pb:KR4h0117_WYG_491-33b>¶
雲嗁一鴈夕榜拂雙鷗酒散襟裾爽琴清徽玉秋因之¶
冩髙致得似晉風流¶
　　　題畫¶
我愛碧江净輕舟㸃破秋西風捎鬢脚直得不梳頭¶
　　　題畫¶
緑隂如水逼人清深葉黄鸝坐乆鳴一箇樹根非八坐¶
白頭箕踞有誰争¶
　　　京口待渡¶
<pb:KR4h0117_WYG_491-34a>¶
鐵甕城邊鮓酒香行人下馬立斜陽渡頭船子隔岸繫¶
三老攤錢他自忙¶
　　　題趙松雪畫馬¶
隅目晶熒耳竹披江南流落乗黄姿千金價重無人識¶
笑看胡兒買去騎¶
　　　題畫¶
滿地綸竿處處緣百人同業不同船江風江水無憑凖¶
相並相開緫偶然¶
<pb:KR4h0117_WYG_491-34b>¶
　　　題芭蕉贈僧¶
山僧心與跡俱閒未限居山及出山長對芭蕉閒不過¶
時留一偈葉中間¶
　　　題畫¶
我本前身鶴上仙人間罰住一千年玉笙塵夢頭如雪¶
待得醒時海水田¶
　　　仕女圖¶
魫薄窓虚日映樓杏花風蕩玉簾鈎手擎粧盒偷微笑¶
<pb:KR4h0117_WYG_491-35a>¶
紅脚蛛絲在上頭¶
　　　題柯博士敬仲竹枝¶
楚烟吹濕碧琅玕認得奎章墨未殘莫問先生歸去事¶
江南春雨杏花寒¶
　　　和吳匏菴東庄結屋種樹韻¶
倚郭縁濠此卜居陶翁莫怪詫吾廬夾隄楊栁行油幕¶
偃架葡萄看草書¶
　　　題畫¶
<pb:KR4h0117_WYG_491-35b>¶
草房仍着薜蘿遮地抝林深獨一家只道東風吹不到¶
門前依舊見梅花¶
　　　題畫¶
清暑茂林風日好兩翁談屑落髙寒白雲故故沒行徑¶
要絶世人来此山¶
山逕蕭蕭花木踈小橋流水限林廬秋風黄葉少人迹¶
雞犬不聞惟讀書¶
　　　題畫¶
<pb:KR4h0117_WYG_491-36a>¶
芳時中酒病難降朝日烘人始啟窻可怪楊花輕薄甚¶
盡扶春去落煙江¶
　　　聞楊君謙致政賦此以致徤羡¶
春官司署儘能閒猶道勞形與病關身在早朝霜馬上¶
青青殘夢是呉山¶
都門祖帳百花飛多見龍鍾賦式微較取栁條千萬折¶
可曽送一少年歸¶
　　　題牡丹¶
<pb:KR4h0117_WYG_491-36b>¶
名牌新様紫牙刋露重煙深正好看却怪錦雲低亞樹¶
帶風扶上玉䦨干¶
　　朱翰(字漢樵成化中布衣嘉興人/)¶
　　　擬長安即事¶
鸎啼燕語滿長安况是東風積雨乾幾處樓臺成落寞¶
九重宫闕倚髙寒花飛漢苑春将盡人去秦關路正難¶
媿我虚名何所用十年身世此盤桓¶
　　　擬宿淮浦寄司空曙¶
<pb:KR4h0117_WYG_491-37a>¶
孤舟迢逓獨南行向晩那堪駐客程逺火隔江人未宿¶
驚禽啼樹月初明天邊雲繞金山寺浦口潮通鐵甕城¶
惆悵萍蹤幾時定與君相對話離情¶
　　　有懷古蹟¶
蕭蕭落日起悲風陳跡荒凉四海中五栁門前松徑沒¶
百花潭上草堂空酒船何處尋楊子丹井無人訪葛洪¶
今古茫茫愁不盡欲将長劍倚崆峒¶
　　　客窻秋夜思親有作¶
<pb:KR4h0117_WYG_491-37b>¶
絳河流影入虚堂天宇空明夜色凉幾處清砧鳴落月¶
誰家殘笛度微霜摩挲舊歴秋将盡展轉寒衾漏更長¶
此際雙親魂夢醒想應憐我在殊方¶
　　　句章陳昶見訪¶
山中露坐學鳴琴故舊重来百感深千里寄書猶在念¶
二毛侵鬢各驚心窻臨水月涵虚影花繞池臺散夕隂¶
自古窮通有遲速莫因相見嘆浮沉¶
　　　夜雨客中寫寄徐以舟¶
<pb:KR4h0117_WYG_491-38a>¶
酒醒賔舘夜将䦨欲賦悲歌思渺漫上國有懷身未達¶
故人何事見猶難東風斷鴈鄉書逺細雨孤燈客夢寒¶
自笑當年心尚在重尋寳劍倚床看¶
　　　早秋寓懷寄故園諸君子¶
晚風黄葉墜梧桐節序催人鬢易蓬故國逢秋嗟我逺¶
異鄉看月與誰同凉生羅幕初歸燕露下瑶天欲度鴻¶
却羡季鷹蓴興遂片帆先已到江東¶
　　　述懷寄呈以寛諸昆玉¶
<pb:KR4h0117_WYG_491-38b>¶
獻賦論兵志未移蹉跎已過少年時九霄失路憑誰引¶
一劍防身許自知宿酒謾因愁裏醒故人多在夣中思¶
樗材此去應無用欲向商巖學采芝¶
　　　冬日閒坐因懷故東秋巖翁¶
曲巷深沉户半開夕陽黄葉滿蒼苔空懷地主時招飲¶
賴有隣僧日往来金勒未歸遊子騎香醪且盡故人盃¶
鱸魚只隔江東路不待秋風也自回¶
　　　登郡城樓有感¶
<pb:KR4h0117_WYG_491-39a>¶
孤城髙處接清虚落日登臨思有餘陸贄忠魂冝廟食¶
買臣遺址變僧居樓臺綺麗全勝古風俗浮華不似初¶
惟有鴛鴦湖上月清光依舊照芙蕖¶
　　　遊白蓮留題清公方丈¶
上方臺殿好遊行歲晩来尋物外盟僧喜笑談忙具茗¶
客慙貧賤懶通名踈林小徑稀人跡落日長廊有磬聲¶
媿向迷塗空白首欲從支遁寄餘生¶
　　　庚子除夕¶
<pb:KR4h0117_WYG_491-39b>¶
爆竹聲殘尚未眠兒童喧笑一燈前驅儺又見頒新帖¶
守歲何妨坐舊氊每見此生逢此夕豈知明日是明年¶
殷勤一盞屠蘇酒欲奉慈闈不敢先¶
　　　送石窻還山中¶
　一燈風雨夜窻深把酒長歌涙滿襟楊子自憐成白首¶
鍾期誰為鑄黄金百年貧富知交態萬里扶揺負壯心¶
從此已無塵土念欲隨君去卧雲林¶
　　　送張廷範還應秋試¶
<pb:KR4h0117_WYG_491-40a>¶
紅亭酒盡客初行萬里青雲一劍横折桂尚期秋共籍¶
望鄉無惜早趨程舟經笠澤呉謳起路入秦淮漢月明¶
後夜相思重回首不知何處聽鐘聲¶
　　　送吳叔禮上舍還雙溪¶
越羅衫袂淚㾗斑愁向天涯送獨還芳草有情隨處緑¶
白鷗無事傍人閒東風一棹緣溪轉落日孤城背水關¶
見說飛騰霄漢近不應歸去卧青山¶
　　　送百户乃子北上¶
<pb:KR4h0117_WYG_491-40b>¶
将門才子最風流報國心勞賦逺遊翠袖隔花歌舞散¶
青山回首別離愁花深野戍晨吹角月冷江橋夜泊舟¶
此去玉門關外路等閒談笑覔封侯¶
　　　送張廷範還郷¶
殷勤斗酒別離間一曲勞歌慘壯顔秋水白鷗經野渡¶
夕陽紅葉望鄉山五雲宫闕雙龍繞千里風煙一騎還¶
此後定期纓冕貴未知何處得追攀¶
　　　代送鄭公子還鄉¶
<pb:KR4h0117_WYG_491-41a>¶
與君逰學共淹留何事年來憶故丘把酒蹔為呉苑別¶
看花還擬曲江遊孤城日晩吹譙角逺戍烟開見驛樓¶
自古有才須有用莫因分手動離愁¶
　　　送張廷哲還金臺¶
過雨溪頭踏軟沙送君千里上京華江南明月離賔舘¶
薊北紅雲近帝家花落埜塘春水漫人投村店夕陽斜¶
誰知此去相思意兩地青山入望賖¶
　　　送人歸陜西¶
<pb:KR4h0117_WYG_491-41b>¶
從容文彩壓騷壇江海逢君始識韓白社清風幽賞集¶
青山明月異鄉看乾坤故態雙蓬鬢魚鳥閒情一釣竿¶
歸去長安尋舊隠任教先達笑彈冠¶
　　　送陳味琴¶
江城月曉度踈鐘有客将歸恨轉濃千里烟波成逺別¶
幾時尊酒重相逢水邊花落閒啼鳥天末雲開見亂峯¶
安得此身無所繫逺隨君去覔行踪¶
　　　送人還京口¶
<pb:KR4h0117_WYG_491-42a>¶
西風海國暮寒生千里思歸倦客行舊路獨尋京口驛¶
中流遥見石頭城江涵鴈影秋天逺樹帶霞光夕照明¶
別後此心還念我莫教烟水冷鷗盟¶
　　　送裴瓘還應鄉試¶
沙頭酒盡惜分携千里鄉關醉不迷落日解鞍投古驛¶
曉霜欹枕聽鳴雞青山路逺人應到碧樹烟深鳥謾啼¶
去去莫辭頻渉險九霄平步有丹梯¶
　　　送人往浙省謁兄㕘政¶
<pb:KR4h0117_WYG_491-42b>¶
公子西行度浙河蕭蕭琴劍欲如何津亭落日勞相送¶
薇省春風喜獨過鳥外青山開罨畫雨餘新水漲江波¶
長才正好為時用未許還家掩薜蘿¶
　　　送朱元魯還新安¶
天涯相見惜離羣重向津亭話夕曛此別一尊須盡醉¶
明朝千里又思君帆隨斷鴈投荒浦家在寒塘掩暮雲¶
歸去若逢知已問為言垂老尚無聞¶
　　　送徐徳輝還包山¶
<pb:KR4h0117_WYG_491-43a>¶
天涯故舊惜多違幸得逢君又憶歸岐路不堪分別袂¶
雲山何處訪荆扉江頭積雨催花盡烟際孤帆逐鳥飛¶
明日空齋對尊酒使人情思欲何依¶
　　　送世安還隆里¶
鄉山迢遞掃松餘復向天涯訪舊居萬里不辭歸路逺¶
百年那忍故情踈秋臨楚澤鴻飛早霜滿隆陽客到初¶
嗟我一杯離別後平安惟有寄来書¶
　　　送包山馬世用遊湖廣¶
<pb:KR4h0117_WYG_491-43b>¶
鯉魚風急布帆輕酒盡離亭思不勝明月幾時經漢口¶
青山何處是巴陵擬勞鄉信憑秋鴈誰與蓬窻坐夜燈¶
㑹晤未期滄海逺曲䦨從此為君憑¶
　　　送郭仲經還趙郭¶
同醉髙堂已十秋偶来相見得相留對床風雨情如舊¶
回首雲山思益愁衰栁斷橋逢小店片帆斜日到滄洲¶
若為離合皆如此百歲逢君幾度遊¶
　　　送陸寅博¶
<pb:KR4h0117_WYG_491-44a>¶
嫋嫋凉風吹雨晴酒䦨歌罷送君行鄉音漸到秦淮別¶
月色偏於楚水明數㸃青山迎去棹誰家茆屋傍孤城¶
相逢莫謂輕遊覽司馬從来少宦情¶
　　　寄友¶
曽尋烟月到吟壇把酒髙歌欲自寛白首共憐知已少¶
黄金誰為結交難殘燈燄逐更籌盡落葉聲兼夜雨寒¶
今日滄洲成獨卧若為南望思漫漫¶
　　　寄姑蘇莊適庵圭¶
<pb:KR4h0117_WYG_491-44b>¶
優游泉石與襟期惆悵年來久别離江館夜寒詩夢逺¶
海天雲冷鴈書遲交游得意多先達霄漢無媒獨後時¶
何日逢君對尊酒細論懐抱慰相思¶
　　　寄姚㑹川¶
曽共髙齋聽露蛩別来惆悵不相逢春風楊栁添新恨¶
秋水芙蕖憶舊容富貴未期甘守道萍蓬無定惜浮¶
蹤何時得遂思君念剪燭西窻話夕鐘¶
　　　寄伍公矩太守¶
<pb:KR4h0117_WYG_491-45a>¶
故鄉烟月舊同遊別後空驚兩鬢秋書出楚江悲斷鴈¶
夢臨湘水憶盟鷗馬卿卧病仍躭酒王粲思歸謾倚樓¶
誰似歲寒情不改還題尺牘慰窮愁¶
　　　次湯公著韻¶
風塵荏苒歲華深撫劍蹉跎報國心白屋坐来芳草歇¶
青山歸去斷猿吟功名此日羞看鏡故舊何時喜盍簮¶
　一曲清歌渺天地水流東去日西沉¶
　　　次友人韻¶
<pb:KR4h0117_WYG_491-45b>¶
夕陽流影照髙臺此日登臨眼界開估客半從呉下去¶
風帆多向越中来青山歴歴渾如舊荒塜纍纍謾作堆¶
回首欲尋東海去弱流三萬隔蓬莱¶
　　　次吳菊西韻寄邑掾¶
關山渺渺路悠悠回首青雲憶舊遊明月幾回江上夜¶
清砧無柰客邊秋百年流水心期在半壁殘燈夢寐愁¶
若遇蕭何能薦士未應終耄漢溪頭¶
　　　次沈希豫竹林倡和韻¶
<pb:KR4h0117_WYG_491-46a>¶
清時無事樂雍熈物外幽尋也自冝山寺有僧留共飲¶
石枰無蘚坐彈碁日斜茶塢鸎啼緩月上松林客散遲¶
記取琅玕題字處明朝来此重論詩¶
　　　次以寛春日乆雨韻¶
春来風雨嘆淹留轉覺寒侵季子裘茅屋幾家疑斷火¶
野塘無處好移舟雲低逺樹迷荒戍草沒平沙漫夕流¶
明日晴光還似舊且乗羸馬覔交游¶
　　　和答蔣文藻¶
<pb:KR4h0117_WYG_491-46b>¶
夕陽樓閣倚層空日日懷君向此中醉去不知身在客¶
別来殊覺鬢成翁烟蕪際水浮新綠風藥翻堦墜晩紅¶
有約明朝溪上路買舟時與一尊同¶
　　　和周草庭留别姚廷逺韻¶
溪頭斜日映流雲見說相逢不忍分賔從豈堪催客去¶
棹歌猶自隔烟聞愁中夜雨懸吟榻夢裡春風對舞裙¶
那得此身閒半日酒船何處亦尋君¶
　石倉歴代詩選巻四百九十一¶
