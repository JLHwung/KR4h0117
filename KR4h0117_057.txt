# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.622676
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷五十七
<pb:KR4h0117_WYG_057-1a>¶
欽定四庫全書¶
　石倉歴代詩選巻五十七¶
　　　　　　　　　　　　明　曹學佺　編¶
　中唐十一¶
　　栁宗元(字子厚/河東人)¶
　　　法華寺石門精舍¶
拘情病幽鬱曠志寄髙爽願言懐名緇東峰旦夕仰始¶
欣雲雨霽尤恱草木長道同有愛弟披拂恣心賞松溪¶
<pb:KR4h0117_WYG_057-1b>¶
&KR0772;窱入石棧夤縁上蘿葛緜層甍莓苔侵標牓宻林互¶
對聳絶壁儼雙敞塹峭出䝉蘢墟嶮臨滉瀁稍疑地脉¶
斷悠若天梯往結構罩羣崕迴環驅萬象小刼不逾瞬¶
大千若在掌體空得化元觀有遺細想喧煩困蠛蠓跼¶
蹐疲魍魎寸進諒何營尋直非所枉探竒極遥矚窮妙¶
閟清響理㑹方在今神開庶殊曩兹游茍不嗣浩氣竟¶
誰養道異誠所希名賓匪余仗超攄藉外褒俛黙有内¶
朗鑑爾揖古風終焉乃吾黨潛軀委韁鎖髙步謝塵坱¶
<pb:KR4h0117_WYG_057-2a>¶
蓄志徒為勞追蹤將焉倣淹留值頺暮眷戀睇遐壌映¶
日雁連軒翻雲波泱漭殊風紛巳萃鄉路悠且廣羈木¶
畏漂浮離旌倦揺蕩昔人歎違志出處今巳兩何用期¶
所歸浮圖有遺像幽蹊不盈尺虚室自函丈微言信可¶
傳申旦稽吾顙¶
　　　逰朝陽巖遂登西亭¶
謫棄殊隠淪登涉非逺郊所懷緩伊鬱詎欲肩夷巢髙¶
巖瞰清江幽壑潛神蛟開曠延陽景迴薄攅林梢西亭¶
<pb:KR4h0117_WYG_057-2b>¶
構其巔反宇臨呀庨背瞻星辰興下見雲雨交惜非吾¶
鄉土得以䕃菁茅羈貫去江介世仕尚函崤故墅即灃¶
川數畆均肥磽臺館葺荒丘池塘䟽沈㘭㑹有圭組戀¶
遂貼山林嘲薄軀信無庸瑣屑劇斗筲囚居固其宜厚¶
羞乆巳包庭除植蓬艾隟牖懸蠨蛸所頼山水客扁舟¶
枉長梢挹流敵清觴掇野代嘉肴適道有髙言取樂非¶
絃匏逍遥屛幽昧澹泊辭喧呶晨雞不余欺風雨聞嘐¶
嘐再期永日閒提挈移中庖¶
<pb:KR4h0117_WYG_057-3a>¶
　　　湘口館瀟湘二水所㑹¶
九疑濬傾奔臨源委縈迴㑹合屬空曠泓澄停風雷髙¶
館軒霞表危樓臨山隈兹辰始澂霽纎雲盡褰開天秋¶
日正中水碧無塵埃杳杳漁父吟呌呌羇鴻哀境勝豈¶
不豫慮分固難裁升髙欲自舒彌使逺念來歸流駛且¶
廣汎舟絶沿洄¶
　　　南澗中題¶
秋氣集南澗獨逰亭午時迴風一蕭瑟林影乆參差始¶
<pb:KR4h0117_WYG_057-3b>¶
至若有得稍深遂忘疲羈禽響幽谷寒藻舞淪漪去國¶
魂巳逺懷人淚空垂孤生易為感失路少所宜索寞竟¶
何事徘徊祗自知誰為後來者當與此心期¶
　　　逰石角過小嶺至長烏村¶
志適不期貴道存豈偷生乆忘上封事復笑昇天行竄¶
逐宦湘浦揺心劇懸旌始驚陷世議終欲逃天刑嵗月¶
殺憂慓慵踈寡將迎追逰疑所愛且復舒吾情石角恣¶
幽步長烏遂遐征磴迴茂樹斷景宴寒川明曠望少行¶
<pb:KR4h0117_WYG_057-4a>¶
人時聞田鸛鳴風篁冒水逺霜稻侵山平稍與人事間¶
益知身世輕為農信可樂居寵真虚榮喬木餘故國願¶
言果丹誠四支反田畆釋志東臯耕¶
　　　構法華寺西亭¶
竄身楚南極山水窮險艱步登最髙寺蕭散任踈頑西¶
垂下斗絶欲似窺人寰反如在幽谷榛翳不可攀命童¶
恣披剪葺宇横斷山割如判清濁飄若昇雲間逺岫攢¶
衆頂澄江抱清灣夕照臨軒墜栖鳥當我還¶
<pb:KR4h0117_WYG_057-4b>¶
　　　覺衰¶
乆知老㑹至不謂便見侵今年宜未衰稍巳來相尋齒¶
踈髮就種奔走力不任咄此可奈何未必傷我心但願¶
得美酒朋友常共斟是時春向暮桃李生繁隂日照天¶
正緑杳杳歸鴻吟出門呼所親扶杖登西林髙歌足自¶
快商頌有遺音¶
　　　旦擕謝山人至愚池¶
新沐換輕幘曉池風露清自諧塵外意况與幽人行霞¶
<pb:KR4h0117_WYG_057-5a>¶
散衆山迥天髙數雁鳴機心付當路聊適羲皇情¶
　　　首春逢耕者¶
南楚春候早餘寒巳滋榮土膏釋原野百蟄競所營綴¶
景未及郊穡人先偶耕園林幽鳥囀渚澤新泉清農事¶
誠素務羈囚阻平生故池想蕪沒遺畆當榛荆慕隠既¶
有繫圖功遂無成聊從田父言欵曲陳此情眷然撫耒¶
耜迴首煙雲横¶
　　　溪居¶
<pb:KR4h0117_WYG_057-5b>¶
乆為簮組累幸此南夷謫閒依農圃隣偶似山林客曉¶
耕翻露草夜榜響溪石來往不逢人長歌楚天碧¶
　　　初夏雨後尋愚溪¶
悠悠雨初霽獨繞清溪曲引杖試荒泉解帯圍新竹沈¶
吟亦何事寂寞固所欲幸此息營營嘯歌静炎燠¶
　　　韋使君黄溪祈雨見召從行至祠下口號¶
驕陽愆嵗事良牧念菑畬列騎低殘月鳴笳度碧虚稍¶
窮樵客路遥駐野人居谷口寒流浄叢祠古木踈焚香¶
<pb:KR4h0117_WYG_057-6a>¶
秋霧濕奠玉曉光初肸蠁巫言報精誠禮物餘恵風仍¶
偃草靈雨㑹隨車俟罪非真吏翻慚奉簡書¶
　　　秋曉行南谷經荒村¶
杪秋霜露重晨起行幽谷黄葉覆溪橋荒村惟古木寒¶
花踈寂寞幽泉微斷續機心乆巳忘何事驚麋鹿¶
　　　中夜起望西園值月上¶
覺聞寒露墜開户臨西園寒月上東嶺泠泠疎竹根石¶
泉逺逾響山鳥時一喧倚楹遂至旦寂寞將何言¶
<pb:KR4h0117_WYG_057-6b>¶
　　　零陵春望¶
平野春草緑曉鶯啼逺林日晴瀟湘渚雲斷岣嶁岑仙¶
駕不可望世途非所任凝情空景慕萬里蒼梧隂¶
　　　法華寺西亭夜飲¶
祗樹夕陽亭共傾三昧酒霧暗水連階月明花覆牖莫¶
厭樽前醉相㸔未白首¶
　　　戲題階前芍藥¶
凡卉與時謝妍華麗兹晨欹紅醉濃露窈窕留餘春孤¶
<pb:KR4h0117_WYG_057-7a>¶
賞白日暮暄風動揺頻夜窓藹芳氣幽卧知相親願致¶
溱洧贈悠悠南國人¶
　　　湘岸移木芙蓉植龍興精舍¶
有美不自蔽安能守孤根盈盈湘西岸秋至風露繁麗¶
影别寒水穠芳委前軒芰荷諒難雜反此生髙原¶
　　　早梅¶
早梅發髙樹迥映楚天碧朔吹飄夜香繁霜滋曉日欲¶
為萬里贈杳杳山水隔寒英坐銷落何用慰逺客¶
<pb:KR4h0117_WYG_057-7b>¶
　　　南中榮橘柚¶
橘柚懐貞質受命此炎方宻林耀朱緑晩嵗有餘芳殊¶
風限清漢飛雪滯故鄉攀條何所歎北望熊與湘¶
　　　芙蓉亭¶
新亭俯朱檻嘉木開芙蓉清香晨風逺溽采寒露濃瀟¶
灑出人世低昻多異容甞聞色空喻造物誰為工留連¶
秋月晏迢逓來山鐘¶
　　　苦竹橋¶
<pb:KR4h0117_WYG_057-8a>¶
危橋屬幽徑繚繞穿踈林迸籜分苦節輕筠抱虚心俯¶
瞰涓涓流仰聆蕭蕭吟差池下煙日嘲哳鳴山禽諒無¶
要津用栖息有餘隂¶
　　　田家三首¶
蓐食狥所務驅牛向東阡雞鳴村巷白夜色歸暮田札¶
札耒耜聲飛飛來烏鳶竭兹筋力事持用窮嵗年盡輸¶
助徭役聊就空自眠子孫日巳長世世還復然¶
籬落隔煙火農談四隣夕庭際秋蟲鳴踈麻方寂歴蠶¶
<pb:KR4h0117_WYG_057-8b>¶
絲盡輸稅機杼空倚壁里胥夜經過雞黍事筵席各言¶
官長峻文字多督責東鄉後租期車轂陷泥澤公門少¶
推恕鞭扑恣狼藉努力慎經營肌膚真可惜迎新在此¶
嵗惟恐踵前跡¶
古道饒蒺藜縈迴古城曲蓼花被隄岸陂水寒更緑是¶
時收穫竟落日多樵牧風髙榆栁踈霜重棃棗熟行人¶
迷去住野鳥競栖宿田家笑相念昬黒慎原陸今年幸¶
小豐無厭饘與粥¶
<pb:KR4h0117_WYG_057-9a>¶
　　　酬婁秀才寓居開元寺早秋月夜病中見寄¶
客有故園思瀟湘生夜愁病依居士室夢繞羽人丘味¶
道憐知止遺名得自求壁空殘月曙門掩候蟲秋謬委¶
雙金重難徴雜佩酬碧霄無枉路徒此助離憂¶
　　　初秋夜坐贈吴武陵¶
稍稍雨侵竹翻翻鵲驚叢美人隔湘浦一夕生秋風積¶
霧杳難極滄波浩無窮相思豈云逺即席莫與同若人¶
抱竒音朱絃絙枯桐清商激西顥汎灔凌長空自得本¶
<pb:KR4h0117_WYG_057-9b>¶
無作天成諒非功希聲閟大樸聾俗何由聡¶
　　　晨詩超師院讀禪經¶
汲井漱寒齒清心拂塵服閒持貝葉書步出東齋讀真¶
源了無取妄跡世所逐遺言兾可㝠繕性何由熟道人¶
庭宇静苔色連深竹日出霧露餘青松如膏沐澹然離¶
言說悟恱心自足¶
　　　贈江華長老¶
老僧道機熟語黙心皆寂去嵗别舂陵沿流此投跡室¶
<pb:KR4h0117_WYG_057-10a>¶
空無侍者巾屨惟挂壁一飯不願餘跏趺便終夕風牕¶
踈竹響露井寒松滴偶地即安居滿庭芳草積¶
　　　零陵贈李卿元侍御簡吴武陵¶
理世固輕士棄捐湘之湄陽光竟四溟敲石安所施鎩¶
羽集枯榦低昻互鳴悲朔雲吐風寒寂歴窮秋時君子¶
尚容與小人守兢危慘悽日相視離憂坐自滋樽酒聊¶
可酌放歌諒徒為惜無恊律者窈眇絃吾詩¶
　　　界圍巖水簾¶
<pb:KR4h0117_WYG_057-10b>¶
界圍滙湘曲青壁環澄流懸泉粲成簾羅注無時休韻¶
磬叩凝碧鏘鏘徹巖幽丹霞冠其巔想像凌虚㳺靈境¶
不可狀鬼工諒難求楚臣昔南逐有意仍丹丘今我姑¶
北旋新詔釋縲囚采真誠眷戀許國無淹留再來寄幽¶
夢遺貯催行舟¶
　　　再至界圍巖水簾遂宿巖下¶
發春念長違中夏欣再覩是時值物秀杳若臨𤣥圃歊¶
陽訝垂冰白日驚雷雨笙簧潭際起鶴鶴雲間舞古昔¶
<pb:KR4h0117_WYG_057-11a>¶
凝青枝隂草濕翠羽蔽空素彩列激浪寒光聚的皪沈¶
珠淵鏘鳴捐佩浦幽巖畫屛倚新月玉鈎吐夜涼星滿¶
川忽疑眠洞府¶
　　　寄韋珩¶
初拜栁州出東郊道旁相送皆賢豪迴眸炫晃别羣玉¶
獨赴異域穿蓬蒿炎煙六月咽口鼻胷鳴肩舉不可逃¶
桂州西南又千里灕水鬬石麻蘭髙隂森野葛交蔽日¶
懸蛇結虺如蒲萄到官數宿賊滿野縛壯殺老啼且號¶
<pb:KR4h0117_WYG_057-11b>¶
朝行夜坐設方畧籠銅枹鼓手所操竒瘡釘骨狀如箭¶
鬼手脫命爭纎毫今年噬毒得霍疾支心攪腹㦸與刀¶
邇來氣少筋骨露蒼白瀄汨盈顛毛君今矻矻又竄逐¶
辭賦巳復窮詩騷神兵妙畧頻破虜四溟不日清風濤¶
聖恩倘忽念行葦十年踐踏久巳勞幸因觧網入鳥獸¶
畢命江海終逰遨願言未果身益老起望東北心滔滔¶
　　　聞黄鸝¶
倦聞子規朝暮聲不意忽有黄鸝鳴一聲夢斷楚江曲¶
<pb:KR4h0117_WYG_057-12a>¶
滿眼故園春意生目極千里無山河麥茫際天揺青波¶
王畿優本少賦役務閒酒熟饒經過此時晴煙㝡深處¶
舍南巷北遥相語翻日迥度昆明飛凌風邪㸔細栁翥¶
我今誤落千萬山身同傖人不思還鄉禽何事亦來此¶
令我生心憶桑梓閉聲迴翅歸務速西林紫椹行當熟¶
　　　楊白花¶
楊白花風吹渡江水坐令宫樹無顔色揺蕩春風千萬¶
里茫茫曉日下長秋哀歌未斷城鵶起¶
<pb:KR4h0117_WYG_057-12b>¶
　　　漁翁¶
漁翁夜傍西巖宿曉汲清湘然楚竹煙銷日出不見人¶
欸乃一聲山水緑迴㸔天際下中流巖上無心雲相逐¶
　　　梅雨¶
梅實迎時雨蒼茫值晩春愁深楚猿夜夢斷越雞晨海¶
霧連南極江雲暗北津素衣今盡化非為帝京塵¶
　　　北還登漢陽北原題臨川驛¶
驅車方向闕迴首一臨川多壘非余恥無謀終自憐亂¶
<pb:KR4h0117_WYG_057-13a>¶
松知野寺餘雪記山田惆悵樵漁事今還又落然¶
　　　酬徐二中丞普寜郡内池館即事見寄¶
鵷鴻念舊行虚館對芳塘落日明朱檻繁花照羽觴泉¶
歸滄海近樹入楚山長榮賤俱為累相期在故鄉¶
　　　奉和周二十二丈酬彬州侍郎衡江夜泊得韶¶
　　　　州書并附當州生黄茶一封率然成篇代意¶
　　　　之作¶
丘山仰徳耀天路下征騑夢喜三刀近書嫌五載違凝¶
<pb:KR4h0117_WYG_057-13b>¶
情江月落屬思嶺雲飛㑹入司徒府還邀周掾歸¶
　　　衡陽與夢得分路贈别¶
十年顦顇到秦京誰料翻為嶺外行伏波故道風煙在¶
翁仲遺墟草樹平直以慵踈招物議休將文字占時名¶
今朝不用臨河别垂淚千行便濯纓¶
　　　登栁州城樓寄漳汀封連四州¶
城上髙樓接大荒海天愁思正茫茫驚風亂颭芙蓉水¶
宻雨斜侵薜荔牆嶺樹重遮千里月江流曲似九迴腸¶
<pb:KR4h0117_WYG_057-14a>¶
共來百越文身地猶自音書滯一鄉¶
　　　栁州寄丈人周韶州¶
越絶孤城千萬峰空齋不語坐髙舂印文生緑經旬合¶
硯匣留塵盡日封梅嶺寒烟藏翡翠桂江秋水露鰅鱅¶
文人本自忘機事為想年來憔悴容¶
　　　得盧衡州書因以詩寄¶
臨蒸且莫歎炎方為報秋來雁幾行林邑東迴山似㦸¶
䍧牱南下水如湯蒹葭淅瀝含秋霧橘柚玲瓏透夕腸¶
<pb:KR4h0117_WYG_057-14b>¶
非是白蘋洲畔客還將逺意問瀟湘¶
　　　别舍弟宗一¶
零落殘魂倍黯然雙垂别淚越江邉一身去國六千里¶
萬死投荒十二年桂嶺瘴來雲似墨洞庭春盡水如天¶
欲知此後相思夢長在荆門郢樹烟¶
　　　春懐故國¶
九扈鳴巳晚楚鄉農事春悠悠故池水空待灌園人¶
　　　零陵早春¶
<pb:KR4h0117_WYG_057-15a>¶
問春従此去幾日到秦原憑寄還鄉夢殷勤入故園¶
　　　江雪¶
千山鳥飛絶萬逕人蹤滅孤舟蓑笠翁獨釣寒江雪¶
　　　入黄溪聞猿¶
溪路千重曲寒猿何處鳴逐臣淚巳盡虚作斷腸聲¶
　　　長沙驛前南樓感舊¶
海鶴一為别存亡三千秋今來數成淚獨上驛南樓¶
　　　夏晝偶作¶
<pb:KR4h0117_WYG_057-15b>¶
南州溽暑醉如酒隠几熟眠開北牖日午獨覺無餘聲¶
山童隔竹敲茶臼¶
　　　銅魚使赴都寄親友¶
行盡闗山萬里餘到時閭井是荒墟附庸惟有銅魚使¶
此後無因寄逺書¶
　　　種木槲花¶
上苑年年占物華飄零今日在天涯祗應長作龍城守¶
剰種庭前木槲花¶
<pb:KR4h0117_WYG_057-16a>¶
　　　栁州二月榕葉落盡偶題¶
宦情羇思共悽悽春半如秋意轉迷山城過雨百花盡¶
榕葉滿庭鶯亂啼¶
　　　與浩初上人同㸔山寄京華親友¶
海畔尖山似劒鋩秋來處處割人腸若為化得身千億¶
散作峰頭望故鄉¶
　　　過衡州見新花開却寄弟¶
故國名園久别離今朝楚樹發南枝晴天歸路好相逐¶
<pb:KR4h0117_WYG_057-16b>¶
正是峰前迴雁時¶
　　韓愈(字退之/南陽人)¶
　　　猗蘭操孔子傷不逢時作¶
蘭之猗猗揚揚其香不采而佩于蘭何傷今天之旋其¶
曷為然我行四方以日以年雪霜貿貿薺麥之茂子如¶
不傷我不爾覯薺麥之茂薺麥之有君子之傷君子之¶
守¶
　　　岐山操周公為太王作¶
<pb:KR4h0117_WYG_057-17a>¶
我家于豳自我先公伊我承序敢有不同今狄之人將¶
土吾疆民為我戰誰使死傷彼岐有岨我往獨處爾莫¶
余追無思我悲¶
　　　秋懷¶
窓前兩好樹衆葉光薿薿秋風一披拂䇿䇿鳴不巳微¶
燈照空牀夜半偏入耳愁憂無端來感歎成坐起天明¶
視顔色與故不相似羲和驅日月疾急不可恃浮生雖¶
多途趋死惟一軌胡為浪自苦得酒且歡喜¶
<pb:KR4h0117_WYG_057-17b>¶
　　　其二¶
秋氣日惻惻秋空日凌凌上無枝上蜩下無盤中蠅豈¶
不感時節耳目去所憎清曉巻書坐南山見髙稜其下¶
澄湫水有蛟寒可罾惜哉不得往豈謂吾無能¶
　　　其三¶
離離掛空悲慼慼抱虚警露泫秋樹髙蟲弔寒夜永斂¶
退就新懦趨營悼前猛歸愚識夷塗汲古得脩綆名浮¶
猶有耻味薄真自幸庶幾遺悔尤即此是幽屛¶
<pb:KR4h0117_WYG_057-18a>¶
　　　其四¶
秋夜不可晨秋日苦易暗我無汲汲志何以有此憾寒¶
雞空在栖缺月煩屢瞰有琴具徽絃再鼓聴愈澹古聲¶
久埋滅無由見真濫低心逐時趨苦勉祗能暫有如乗¶
風船一縱不可攬不如覷文字丹鉛事㸃勘豈必求贏¶
餘所要石與甔¶
　　　贈孟郊¶
長安交㳺者貧富各有徒親朋相過時亦合取相娱陋¶
<pb:KR4h0117_WYG_057-18b>¶
室有文史髙門有笙竽何能辨榮悴且欲分賢愚¶
　　　落葉一首送陳羽¶
落葉不更息斷蓬無復歸飄颻終自異邂逅暫相依悄¶
悄深夜語悠悠寒月輝誰云少年别流淚各霑衣¶
　　　同冠峡¶
南方二月半春物亦巳少維舟山水間晨聴聴百鳥宿¶
雲尚含姿朝日忽升曉羇旅感和鳴囚拘念輕矯潺潺¶
淚久迸詰曲思増繞¶
<pb:KR4h0117_WYG_057-19a>¶
　　　合江亭¶
紅亭枕湘江蒸水㑹其左瞰臨眇空闊緑浄不可唾維¶
昔經營初邦君實王佐翦林遷神祠買地費家貨梁棟¶
宏可愛結構麗匪過伊人去軒騰兹宇遂頺挫老郎來¶
何暮髙唱乆乃和樹蘭盈九畹栽竹逾萬个長綆汲滄¶
浪幽蹊下坎坷波濤夜俯聴雲樹朝對卧初如遺宦情¶
終乃最郡課人生誠無幾事往悲豈那¶
　　　陪杜侍御逰湘西兩寺獨宿有題¶
<pb:KR4h0117_WYG_057-19b>¶
長沙千里平勝地猶在險况當江闊處斗起勢匪漸深¶
林髙玲瓏青山上琬琰路窮臺殿闢佛事煥且儼剖竹¶
走源泉開廊架崖丆是時秋之殘暑氣尚未斂羣行忘¶
後先困息棄拘檢客堂喜空涼華榻有清簟澗蔬煑蒿¶
芹水果剥菱芡伊余夙所慕陪賞亦云沗幸逢車馬歸¶
獨宿門不掩山樓黑無月漁火燦星㸃夜風一何喧杉¶
檜屢磨颭猶疑在波濤怵愓夢成魘静思屈原沈逺憶¶
賈誼貶椒蘭争妬忌絳灌共讒諂誰令悲生腸坐使淚¶
<pb:KR4h0117_WYG_057-20a>¶
盈臉翻飛乏羽翼指摘困瑕玷珥貂藩維重政化類分¶
陜禮賢道何優奉已事苦儉大厦棟方隆巨川檝行剡¶
經營誠少暇游晏固巳歉旅程愧淹留徂嵗嗟荏苒平¶
生毎多感柔翰遇頻染展轉嶺猿鳴曙燈青晱晱¶
　　　烽火¶
登髙望烽火誰謂塞塵飛王城富且樂曷不事光輝勿¶
言日巳暮相見恐行稀願君熟念此秉燭夜中歸我歌¶
寜自感乃獨淚霑衣¶
<pb:KR4h0117_WYG_057-20b>¶
　　　縣齋讀書¶
出宰山水縣讀書松桂林蕭條捐末事邂逅得初心哀¶
狖醒俗耳清泉潔塵襟詩成有共賦酒熟無孤斟青竹¶
時黙釣白雲日幽尋南方本多毒北客恒懼侵謫譴甘¶
自守滯留愧難任投章類縞帶佇答逾兼金¶
　　　新竹¶
筍添南階竹日日成清閟縹節巳儲霜黄苞猶掩翠出¶
欄抽五六當戸羅三四髙標凌秋嚴貞色奪春媚稀生¶
<pb:KR4h0117_WYG_057-21a>¶
巧補林併出疑争地縱横乍依行爛漫忽無次風枝未¶
飄吹露粉先涵淚何人可攜翫清景空瞪視¶
　　　從仕¶
居閒食不足從仕力難任兩者皆害性一生恒苦心黄¶
昬歸私室惆悵起歎音棄置人間世古來非獨今¶
　　　過南陽¶
南陽郭門外桑下麥青青行子去未巳春鳩鳴不停秦¶
商邈既逺湖海浩将經孰忍生以慼吾其寄餘齡¶
<pb:KR4h0117_WYG_057-21b>¶
　　　早赴街西行香贈盧李二中舍人¶
天街東西異祗命遂成逰月明御溝水蟬吟堤樹秋老¶
僧情不薄僻寺境還幽寂寥二三子歸騎得相收¶
　　　天星送楊凝郎中賀正¶
天星牢落雞喔咿僕夫起餐車載脂正當窮冬寒未巳¶
借問君子行安之㑹朝元正無不至受命上宰須及期¶
侍從近臣有虚位公今此去歸何時¶
　　　鳴雁¶
<pb:KR4h0117_WYG_057-22a>¶
嗷嗷鳴雁鳴且飛窮秋南去春北歸去寒就暖識所依¶
天長地闊棲息稀風霜重苦稻粱微毛羽催落身不肥¶
徘徊反顧羣侣違哀鳴欲下洲渚非江南水闊朝雲多¶
草長沙軟無網羅閒飛静集鳴相和違憂懐恵性匪他¶
凌風一舉君謂何¶
　　　岣嶁山¶
岣嶁山尖神禹碑字青石赤形模竒科斗拳身薤倒披¶
鸞飄鳳泊拏虎螭事嚴跡秘鬼莫窺道人獨上偶見之¶
<pb:KR4h0117_WYG_057-22b>¶
我來咨嗟涕漣洏千搜萬索何處有森森緑樹猿猱啼¶
　　　杏花¶
居鄰北郭古寺空杏花兩株能白紅曲江滿園不可到¶
㸔此寜避雨與風二年流竄出嶺外所見草木多異同¶
冬寒不暖地恒泄陽氣發亂無全功浮花浪蘂鎮長有¶
纔開還落瘴霧中山榴躑躅少意思照耀黄紫徒為叢¶
鷓鴣鈎輈猿叫歇杳靄深谷攅青楓豈如此樹一來翫¶
若在京國情何窮今旦胡為忽惆悵萬片飄泊随西東¶
<pb:KR4h0117_WYG_057-23a>¶
明年花發應更好道人莫忘隣家翁¶
　　　感春¶
洛陽東風幾時來川波岸栁春全迴宫門一鎖不復啟¶
雖有九陌無塵埃䇿馬上橋朝日出樓閣赤白正崔嵬¶
孤吟屢闋莫與和寸恨至短誰能裁¶
　　　酬司門盧世兄雲夫院長望秋作¶
長安雨洗新秋出極目寒鏡開塵函終南曉望蹋龍尾¶
倚天更覺青巉巉自知短淺無所補從事乆此守朝衫¶
<pb:KR4h0117_WYG_057-23b>¶
歸來得便即逰覽暫似壯馬脱重銜曲江荷花盖十里¶
江湖生長思莫緘樂逰下矚無逺近緑槐萍合不可芟¶
白首寓居誰借問平地寸步扄雲巖雲夫吾兄有狂氣¶
嗜好與俗殊酸鹹日來省我不肯去論詩說賦相喃喃¶
望秋一章巳驚絶猶言低抑避謗䜛若使乗酣騁雄怪¶
造化何以當鐫鑱嗟我小生值强伴怯膽變勇神明鑒¶
馳坑跨谷終未悔為利而止真貪殘髙揖羣公謝名譽¶
逺追甫白感至諴樓頭完月不共宿其奈就缺行㩥㩥¶
<pb:KR4h0117_WYG_057-24a>¶
　　　木芙蓉¶
新開寒露叢逺比水間紅豔色寜相妬嘉名偶自同采¶
江官渡晚搴木古祠空願得勤來㸔無令便逐風¶
　　　送李員外院長分司東都¶
去年秋露下羇旅逐東征今嵗春光動驅馳别上京飲¶
中相顧色送後獨歸情兩地無千里因風數寄聲¶
　　　自袁州還京行次安陸先寄随州周員外¶
行行指漢東暫喜言笑同雨雪離江上蒹葭出夢中面¶
<pb:KR4h0117_WYG_057-24b>¶
猶含瘴色眼巳見華風嵗暮難相值酣歌未可終¶
　　　送桂州嚴大夫¶
蒼蒼森八桂兹地在湘南江作青羅帶山如碧玉篸戸¶
多輸翠羽家自種黄甘逺勝登仙去飛鸞不假驂¶
　　　左遷至藍闗示姪孫湘¶
一封朝奏九重天夕貶潮州路八千欲為聖明除敝事¶
肯將衰朽惜殘年雲横秦嶺家何在雪擁藍關馬不前¶
知汝逺來應有意好收吾骨瘴江邉¶
<pb:KR4h0117_WYG_057-25a>¶
　　　量移袁州張韶州端公以詩相賀因酬之¶
明時逺逐事何如遇赦移官罪未除北望詎令隨塞雁¶
南遷纔免𦵏江魚將經貴郡煩留客先恵髙文謝起余¶
暫欲繫船韶石下上賔虞舜整冠裾¶
　　　花島¶
蜂蝶去紛紛香風隔岸聞欲知花島處水上覓紅雲¶
　　　月池¶
寒池月下明新月池邊曲若不妬清妍却成相映燭¶
<pb:KR4h0117_WYG_057-25b>¶
　　　次硖石¶
數日方離雪今朝又出山試憑髙處望隐約見潼闗¶
　　　題楚昭王廟¶
丘墳滿目衣冠盡城闕連雲草樹荒猶有國人懐舊徳¶
一間茅屋祭昭王¶
　　　湘中酬張十一功曹¶
休垂絶徼千行淚共汎清湘一葉舟今日嶺猿兼越鳥¶
可憐同聴不知愁¶
<pb:KR4h0117_WYG_057-26a>¶
　　　湘中¶
猿愁魚踊水翻波自古流傳是汨羅蘋藻滿盤無處奠¶
空聞漁父扣舷歌¶
　　　榴花¶
五月榴花照眼明枝閒時見子初成可憐此地無車馬¶
顛倒青苔落絳英¶
　　　春雪¶
新年都未有芳華二月初驚見草芽白雪却嫌春色晚¶
<pb:KR4h0117_WYG_057-26b>¶
故穿庭樹作飛花¶
　　　題于賔客莊¶
榆莢車前盖地皮薔薇蘸水筍穿籬馬蹄無入朱門跡¶
縱使春歸可得知¶
　　　晚春¶
草樹知春不乆歸百般紅紫鬭芳菲楊花榆莢無才思¶
惟觧漫天作雪飛¶
　　　落花¶
<pb:KR4h0117_WYG_057-27a>¶
巳分將身著地飛那羞踐蹋損光輝無端又被春風誤¶
吹落西家不得歸¶
　　　早春¶
天街小雨潤如酥草色遥㸔近却無最是一年春好處¶
絶勝煙栁滿皇都¶
　¶
　¶
　¶
<pb:KR4h0117_WYG_057-27b>¶
　¶
　¶
　¶
　¶
　¶
　¶
　¶
　石倉歴代詩選巻五十七¶
