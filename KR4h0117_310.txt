# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:17.014146
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百十
<pb:KR4h0117_WYG_310-1a>¶
欽定四庫全書¶
　石倉歴代詩選巻三百十¶
　　　　　　　　　　　　明　曹學佺　編¶
　明詩初集三十¶
　　藍仁¶
　　　宿瑞巖寺¶
再宿東山寺前遊四十年風塵凡㡬變衣法已三傳竹¶
逕消殘雪松門隠暮烟虎溪送客處尚憶遠公禪¶
<pb:KR4h0117_WYG_310-1b>¶
　　　寄余復嬰¶
道士清溪住扁舟久未囘井垂霜後橘門掩雨前苔鳬¶
舄長相候魚書杳不來虹橋他日宴又負紫霞杯¶
　　　人日偶成¶
七日本宜晴愁人風雨聲厨烟侵几濕簷瀑隔窗鳴楊¶
栁顰何事梅花笑不成呼兒催酌酒一醉百憂輕¶
　　　代毛生荅¶
浮世容身狹韶光過眼非瓦盆盛社酒槲葉製秋衣禮¶
<pb:KR4h0117_WYG_310-2a>¶
樂休拘束漁樵乞放歸前林逐麋鹿未與素心違¶
　　　經趙師節故居¶
五畆城邉宅過門憶徃年病抛詩社巻貧索酒家錢故¶
道能追轍新聲不改絃鹿門秋月色長照德公阡¶
　　　寄李孟和¶
同學朝冠士投簪㡬日歸里中朱紱少世上白頭稀隴¶
黍登新酒池荷足故衣夕陽天際鳥還向北林飛¶
　　　題周子冶先世聽雨堂巻¶
<pb:KR4h0117_WYG_310-2b>¶
蕭颯階前雨髙堂坐夜深聲聲羈客耳滴滴故鄉心池¶
草難成夢燈花伴苦吟西風忒無賴更送遠鴻音¶
　　　寫懷¶
門户艱難久田園寂寞多有兒長逺出無酒可高歌晚¶
景依松菊秋風襲芰荷平生耕學志到此兩蹉跎¶
　　　其二¶
辛苦憐愚子他鄉久滯留斑衣頻入夢白髪更多愁汀¶
樹寒聲早籬花晚色幽重陽一杯酒歸趂故園秋¶
<pb:KR4h0117_WYG_310-3a>¶
　　　春日¶
陋巷㫁人行柴門不用扄衰年栢酒緑春日菜盤青強¶
飲隣翁對長歌稚子聽午窗閒試墨只寫相牛經¶
　　　閒詠¶
衰病身為累窮愁嵗又除枕干隣境静卜宅遠村居海¶
舶追編户山田責簿書有兒長不暇休問過庭疎¶
　　　其二¶
散步尋詩社驅愁借酒兵雪寒松不改烟暖草㣲榮已¶
<pb:KR4h0117_WYG_310-3b>¶
卜槃中隠休傳谷口耕素琴將在手得趣自希聲¶
　　　題伯頴雲林茆屋圖¶
中林避世士茆屋一間雲雨笠尋芝采晴窗究典墳竹¶
深羊仲至𤓰熟邵平分但有卑棲處長隨鹿豕羣¶
　　　秋江待渡¶
野水蒼茫夕雲山慘淡秋暫停征路䇿遥喚隔溪舟茆¶
店關門早僧鐘出寺幽衰年懷遠道禁得暮歸愁¶
　　　偶成¶
<pb:KR4h0117_WYG_310-4a>¶
有力皆從戌無資亦轉官明時同際遇老境自艱難地¶
遠春多瘴林深晚更寒瀼西禾未得牛痩稻畦乾¶
　　　題吳德暘山水小景¶
雲山分遠近水石助清幽老眼看名畫深懷似故丘草¶
迷行鶴逕藤引釣魚舟賣藥忘機者無人識伯休¶
　　　送程志𤣥入山¶
西山入武夷峰轉路逶迤月下驂黄鶴風前歌紫芝石¶
泉宜洗耳丹竈逺尋師老我空慙汝塵埃未有期¶
<pb:KR4h0117_WYG_310-4b>¶
　　　次雲松訪復嬰宿萬年宮¶
聞道神仙叩洞門清溪古木路斜分桃花滿地飛紅雨¶
橘樹高崖漲緑雲講罷先天烟篆冷夢囘斜月玉笙聞¶
高秋也欲扶衰病共候山中白馬君¶
　　　擬登武夷昇真不果¶
三十六年懷此山重來白髪換朱顔庭栽松樹參天長¶
舟逐桃花失路還人世又經滄海淺仙家長與白雲閒¶
丹爐尚許尋餘藥蜕骨蒼崖翠壁間¶
<pb:KR4h0117_WYG_310-5a>¶
　　　病起偶成¶
春來春去太匆匆九十光陰臥病中緩歩也愁平地險¶
加餐不與舊年同生憎野草侵人緑可惜殘花過眼空¶
昨日隣家偶相值不知何處一衰翁¶
　　　適南峯寺¶
杖藜驚起鹿麋羣古寺尋幽日乍曛山磵雪添三尺水¶
竹房僧借半間雲林深已覺嵐光重市遠都忘俗事紛¶
髣髴廬山還栗里過橋疑有虎聲聞¶
<pb:KR4h0117_WYG_310-5b>¶
　　　九日西莊懷弟¶
衰年無力遠登臨短杖扶持叩竹扄雨過林間雙澗碧¶
雲消天際一峯青黄花寂寞憎詩痩白髪凄凉畏酒醒¶
心把茱茰思骨肉雁聲孤起夕陽汀¶
　　　擬時事經故居¶
世事浮雲變換多歸耕仍覓舊烟蓑城邉老屋他人住¶
溪上荒園此日過社燕已非尋主入林鶯還是為誰歌¶
角巾喜有隣翁在閒與庭前盼樹柯¶
<pb:KR4h0117_WYG_310-6a>¶
　　　書懷呈時中¶
詩書耕稼趣難忘訓子呼孫也自忙盡日不談當世事¶
衰年還寫養生方菜羮蔬食時偏爽莞席藤衾夢更長¶
近喜鄰居彭處士休官相伴老柴桑¶
　　　追懷天壺舊遊用前韻¶
天壺不似在人寰湧翠飛流面面寒石逕似梯同鳥上¶
洞門無鎖有猿看何年瑶草尋金磵舊日仙桃捧玉盤¶
宴罷流霞分手後獨因高興更憑欄¶
<pb:KR4h0117_WYG_310-6b>¶
　　　懷張兼善¶
社酒醒來曽送客秋山望㫁未還家雨聲門巷瀟瀟葉¶
霜信園林采采花念我草堂初伐木候君松逕自煎茶¶
角巾藜杖隨詩興十里青山日未斜¶
　　　贈吳彦敬¶
卜居何論買山錢喜有南隣二仲賢門徑新開初種竹¶
池塘分㫁半栽蓮客來酒缶牆頭過兒學書籖架上懸¶
况是世交同繼業林間猿鳥倍欣然¶
<pb:KR4h0117_WYG_310-7a>¶
　　　贈薛錬師¶
　　汪月閒先居西山數年後往金蟾峰解化有讖云¶
　　三十年後吾當重來相見故及之¶
長年何處得真傳徑入名山住十年共説墨符能役鬼¶
又㕘丹訣擬神仙吹簫坐乆雲生石錬藥眠遲月滿天¶
我亦願遊方外者安期應笑早華顛¶
　　　次韻雲松西山春遊¶
摩挲老眼倦編蒲雨過山窗兀坐孤松帶浮雲張翠葢¶
<pb:KR4h0117_WYG_310-7b>¶
草承殘露綴明珠鳥鳴轉覺林塘靜花發方知節候殊¶
張籍題詩工古澹愛來同賦輞川圖¶
　　　催黄仲文寄南山别墅圖¶
一段南山畫不成王維天趣與經營水清磐石思垂釣¶
花落空村見偶耕青嶂白雲仙掌逈淡烟疎雨輞川明¶
欲催下筆留真迹先許題詩助有聲¶
　　　寄雲松¶
雲松隠者巢居處上有屏山下藉溪花逕夕陽眠鹿豕¶
<pb:KR4h0117_WYG_310-8a>¶
釣磯春雨集鳬鷖十年種术春林遠萬巻藏書草屋低¶
久欲相從叩羲畫負苓長徃碧巖西¶
　　　紙被¶
採得仙巖不老藤蒸雲煮雪揭輕氷光浮一片昆山玉¶
煖壓三冬内府綾衣被生靈真有道巻舒明晦亦堪徵¶
衰年朽骨寒尤甚自擁蒙頭到日升¶
　　　寄林信夫¶
一官江北佐鳴絃消息時因過客傳不信阮生悲失路¶
<pb:KR4h0117_WYG_310-8b>¶
自甘陶令賦歸田榕窗茶熟烟棲屋荔浦帆歸月在船¶
憶昔過門慚二仲蒼蒼風景舊山川¶
　　　九日書懷寄余復嬰¶
自摘黄花泛石泉南山對我興悠然功名不是平生事¶
詩酒難忘未死年更老定知形似鶴苦吟方鍊骨成仙¶
武夷九曲秋風裏一嘯洪崖共拍肩¶
　　　賦網巾¶
白頭難掩雪霜蹤纎手穿成絡索同暎帶暮年徴矍鑠¶
<pb:KR4h0117_WYG_310-9a>¶
遮藏秋色久蓬鬆牽絲祇訝蛛臨户覧鏡翻慚鶴在籠¶
便與黄花相見好寧愁破㡌落西風¶
　　　代題六朝遺秀圖¶
石頭城下轉孤蓬滿眼興亡六代宮吳晉山川非舊國¶
宋齊陵墓但秋風犧牲不入諸天界花月高歌永夜中¶
欲問漁翁渾不識年年江上蓼花紅¶
　　　挽雪舟鍊師¶
三年屢報枉柴門一日俄傳起土墳棺舉空衣無弟子¶
<pb:KR4h0117_WYG_310-9b>¶
匣藏遺劍有諸孫鑑湖一曲秋風興庾嶺千枝夜月魂¶
化鶴縱歸華表上人民城郭更堪言¶
　　　題秋山訪隠圖¶
草堂聞有故人尋野店山橋轉石林眇𦕈白雲行逕逺¶
蕭蕭黄葉閑門深脱巾自漉牀頭酒賣藥新修壁上琴¶
世事匆匆良㑹少一宵論盡十年心¶
　　　寄明之弟¶
秋風長作客南望一沾巾茆屋生春草歸來相對貧¶
<pb:KR4h0117_WYG_310-10a>¶
　　　南村¶
亂來村野㡬家全近長丁男亦戍邉辦得軍裝牛巳賣¶
門前荒草是官田¶
　　　除夜憶小兒泊峽口¶
除夜孤燈對短篷浮生元不定西東㫁猿何處驚殘夢¶
風雨瀟瀟宿峽中¶
　　　滁州作¶
移根巖壑帶風烟千丈干霄野老傳莫向長安城下種¶
<pb:KR4h0117_WYG_310-10b>¶
王孫只擲買花錢¶
　　　秋山道中¶
門前虎跡山家曉林杪猿聲客路秋古木寒烟孤戍近¶
小橋流水數村幽¶
　　　重賦紙帳¶
數幅秋藤拂地齊匡牀閒對竹爐低山中一枕梅花月¶
不識雞聲送馬蹄¶
　　　次韻雲松雨中書懷¶
<pb:KR4h0117_WYG_310-11a>¶
雲深不見樹頭山偶對朝暉一破顔處處林塘春水滿¶
此心猶愧白鷗閒¶
　　　其二¶
蓬蒿不剪藥畦荒午夢醒來草滿堂㡬樹幽花都落盡¶
秖因風雨妬年光¶
　　　其三¶
生涯谷口子真田詩興門前阿對泉不信老年無一事¶
夕陽窗下理殘篇¶
<pb:KR4h0117_WYG_310-11b>¶
　　　書懷¶
世事春氷漸漸消不知今日有明朝留連老景尋詩巻¶
料理衰顔種藥苗¶
　　　贈雲壑¶
望水尋山不憚遥白雲紅樹喜相招夢囘茆屋瀟瀟雨¶
又得留君住一宵¶
　　　病中¶
朽骨不禁風露冷衰容更畏雪霜繁呼兒欲問春深淺¶
<pb:KR4h0117_WYG_310-12a>¶
栁絮棃花巳滿園¶
　　　其二¶
暖日茆簷病骨輕杖藜徐起踏青行一聲似曲穿花過¶
何處飛來谷口鶯¶
　　　題小幅雪景¶
湖邉倒樹玉為槎樹底茆簷路半斜飢鶴翅寒飛不去¶
伴人閒立看梅花¶
　　　題荷池白鷺¶
<pb:KR4h0117_WYG_310-12b>¶
西風雨過藕花稀湛湛池波見雪衣老眼不知元是畵¶
移笻欲近畏驚飛¶
　　　黄仲文寄墨竹¶
一幅飛鵞寫輞川高情相許已三年春風傳得平安報¶
剪與淇園半畆烟¶
　¶
　¶
　石倉歴代詩選巻三百十¶
