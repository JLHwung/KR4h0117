# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:21.434294
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百四十四
<pb:KR4h0117_WYG_444-1a>¶
欽定四庫全書¶
　石倉歴代詩選巻四百四十四¶
　　　　　　　　　　　　明　曹學佺　編¶
　明詩次集七十八¶
　　李叔玊¶
　　　題畵竹¶
君家碧疏見清影别是一叚淇園秋何人筆底得天趣¶
云是東吳夏瑞州瑞州胸中竹如簀一枝一葉良可惜¶
<pb:KR4h0117_WYG_444-1b>¶
却笑蕭郎技癢時手戰眼昬頭雪白興來雷從地中出¶
萬籜須㬰起蒼壁翩遷彩鳳羽欲墮偃蹇青虬勢安敵¶
仙郎何以得此幅邀我題詩記眞跡醉後操觚一揮灑¶
不讓王維有聲畵公餘坐對夜深時明月清風不論價¶
　　　草庭卷為嘉興周生題¶
一室窮年究六經春來芳草滿閒庭暖隨霽月侵空翠¶
晴轉光風拂幔青酒趣每同生意好詩懷曽逐夢魂醒¶
濓溪鼻祖相傳後千載雲仍紹徳馨¶
<pb:KR4h0117_WYG_444-2a>¶
　　　東嵐秋思為江田謝家題¶
東嵐别是一人寰烟水蒼茫島嶼間猿嘯空林朝霧薄¶
鴻歸斷渚夕陽殘漁人尚識桃源路樵子還尋石室山¶
桑梓别來今已拱不知遼鶴㡬時還¶
　　　題愛閒巻¶
羡子中年即愛閒了然榮辱不相干休官彭澤思陶令¶
載妓東山憶謝安坐久白雲生半榻睡醒紅日上三竿¶
蹇余賸有烟霞想自愧功名脫屣難¶
<pb:KR4h0117_WYG_444-2b>¶
　　　送陳永祥之恵州太守¶
棘寺祥刑屬老成至今輿論誦持平舊時傾葢投交好¶
此日分符沐寵榮鳴珮曉辭䨇鳳闕揚帆秋度五羊城¶
知君志操懷清白一幅氷綃贈逺行¶
　　　淮隂漂母墓¶
古墓荒蕪何處尋青山隠隠帶淮隂當年不進王孫食¶
此日誰知漂母心芳草斷碑秋寂寂斜陽低樹晚沈沈¶
登臨一奠懷今古醉倚西風動越吟¶
<pb:KR4h0117_WYG_444-3a>¶
　　　六平山¶
九日秋髙日尚炎六平山水聳遐瞻喜兹洛社賔朋集¶
愛此林泉吏隠兼濯熱忽臨東澗曲登髙直造首山巔¶
菊花燦爛盈頭挿蓁莽離披褁手拈張旭三杯聞大笑¶
太邱羣子奮䨇髯廣文磊落襟懷爽學士風流酒令嚴¶
石鼎聨詩茶共啜瓦爐煎酒火頻添不須公子調氷水¶
安得佳人露玊纎鶴唳千嵓秋霧薄松號萬壑晩風恬¶
樽前丹桂飄金粟石上蒼藤掛素蟾此㑹明年誰最健¶
<pb:KR4h0117_WYG_444-3b>¶
勝遊今日我何厭從教月色隨人影不覺凉颷墮㡌襜¶
記取六平同賞處老夫應合誦陶潛¶
　　附陳鈞(字徳衡閩縣人成化中/嵗貢訓導有蔗軒集)¶
　　　送羅殿元倫復京¶
朝擢龍頭第一人除書夕捧下南閩荆州幸識非常士¶
宣室翻思放逐臣視草每尋宮燭夜看花重醉御林春¶
祗今要路無榛棘長策君門自在陳¶
　　　友人鄭鏘客久不歸却寄¶
<pb:KR4h0117_WYG_444-4a>¶
逺遊欣撫一張琴曲盡寧無百感侵白髪倚閭慈母淚¶
華箋擇句故人心幽尋不必題凡鳥卧病猶能賦上林¶
明日柴闗誰復掃莫教天外歎秋深¶
　　　過九鯉湖即景¶
草色行亭徑路賖數聲啼鳥舊烟霞千山雜出雲邊樹¶
一水長生澗底花石鼎丹成猶伏火瑶臺人去不思家¶
尋眞幸借天風便何異當年漢使槎¶
　　　明妃出塞¶
<pb:KR4h0117_WYG_444-4b>¶
淡掃蛾眉出九重徘徊馬上顧飛鴻月賖金屋繁華外¶
雪滿氊廬朔漠中若使稽圖刑畵士何如申法戮元戎¶
黄雲青塚空埋玊終古香魂返故宮¶
　　　呈陳獻章先生¶
洙泗源流一𣲖東若為山斗仰文宗寫懷每見傾三峽¶
飛夢空傳到九重老去無心嗟失馬生來有志慕乘龍¶
聖賢物色浮雲外何事當年禄萬鐘¶
　　　輓李忠先生¶
<pb:KR4h0117_WYG_444-5a>¶
蚤折天香覲九重一官遥拜赴黌宮江城慣識馮唐面¶
俎豆難收李廣功白社無期延酒聖青襟有恨失文雄¶
屋梁月落懷人處不見魂來楓雪中¶
　　　逢中别李景和¶
客邸相逢不盡歡倥偬别我壮心寒可無魚水應難比¶
縱有鶯花也倦看廿載劉蕡猶下第三湘賈誼未還官¶
丈夫本是剛腸者對此呻吟淚已彈¶
　　　送李景和改任䕫州¶
<pb:KR4h0117_WYG_444-5b>¶
人生飄忽百年間此别聞歌思𣺌漫我顧一身如在客¶
君當萬里獨之官行期不計巴山逺歸夢何妨蜀道難¶
縱有猿啼嘲宦况更無清淚滴欄干¶
　　　夜宿平逺臺有懷徳海上人¶
鄭谷詩臺曠賞音逺公臺上復追尋當年假館花同醉¶
此日敲門竹共吟風細爐烟浮下界月明經梵出叢林¶
虎溪别後登臨少雲水懷人隔古今¶
　　　感今傷古為故人鄭汝實作¶
<pb:KR4h0117_WYG_444-6a>¶
世事浮沈與屈伸英雄㡬見困風塵漢灰零落中山裔¶
宋鼎流移瘴海濵天道無知長吉夭人心有恨孟郊貧¶
停雲緬想行藏處劒倚南桴看北辰¶
　　　題林克韶巢雲亭¶
阿誰飛搆號巢雲雲䕶幽棲趣不羣際晚鈎簾來縹緲¶
乘時排闥見氤氲江南有句應思我隴上無言可贈君¶
對景豁然成一嘯天光繚繞此中分¶
　　　懷歸¶
<pb:KR4h0117_WYG_444-6b>¶
無情嵗月去如流眼底蹉跎兩鬢秋不是馮唐元易老¶
祗縁宋玊獨多愁思家舊業如江燕結社初心似海鷗¶
明日長歌雲外笠五湖添箇釣魚舟¶
　　　慰友人趙希實¶
纔騎竹馬逐兒曹轉眼相逢總二毛顧我不才慙襪線¶
嗟君長病卧蓬蒿曽投月下陳遵轄枉憶霜前范叔袍¶
㡬度倚樓天外望桐江惟有客星髙¶
　　　釣臺懷古¶
<pb:KR4h0117_WYG_444-7a>¶
古臺斜瞰大江湄髙節清風一釣絲劒氣若依龍去久¶
璽書應怪鳳來遲狂奴故態君能識諸将中興我不知¶
囬首英雄西漢士韓彭何事使人疑¶
　　　謝祭酒林亨大寄書¶
身恩渾未報涓埃便把丹心變死灰三徑秋容今在菊¶
六橋寒思獨闗梅鄙夫自是貪佳遯明主何曽棄不才¶
霄漢故人猶有意逺憑鴻雁寄書來¶
　　　與李景和敘情¶
<pb:KR4h0117_WYG_444-7b>¶
每因風景負幽期聊折寒梅寄一枝吳下阿䝉非舊日¶
郢中髙曲即當時聼雞走馬君須努附鳳攀龍我不知¶
若使烟霞換臺閣孟郊韓愈自相隨¶
　　　咸陽懷古¶
六王圖像舊山河萬里經營政自苛牧馬健兒南下少¶
聞雞秦卒北行多䝉恬事業知何在賈誼文章信不磨¶
撚指光隂纔二世沛人中唱大風歌¶
　　　偕諸弟登方山¶
<pb:KR4h0117_WYG_444-8a>¶
笑入方岩翠幾重恵連羣從躡行蹤平臨怪石乘奔馬¶
俯視長江見躍龍花老仙源青嶂合草深樵徑白雲封¶
興闌酒醒黄昏近猶在蓬萊第一峰¶
　　　天順改元¶
八鑾乘㨗返南軒重沐恩光賀紀元周室山河歸正統¶
郭隣風雨鎻流言青宮已見祥霓集紫語猶聞大業存¶
慷慨不須歌玊樹太平還奏舊雲門¶
　　　寄嘲李蘇州廷美¶
<pb:KR4h0117_WYG_444-8b>¶
十里榕隂緑野堂白眉青眼着腰黄登龍意氣誰同轍¶
倚馬才華獨擅場酒勝啜殘杯月小詩豪吟破鏡天長¶
當年試問憑何物惱亂蘇州刺史腸¶
　　　送周勉仁司訓考滿之京¶
十年萍梗各西東故里今朝喜再逢曉日有盤堆苜蓿¶
秋江無樹怨芙容君門奏最文偏重客路看花酒正醲¶
愧我若逢知已問為言吟苦鬢蓬鬆¶
　　林景清(連江人有/竹忩小槁)¶
<pb:KR4h0117_WYG_444-9a>¶
　　　送髙孔明貢元朝京¶
大明啓文運奎光燭寰區六經脩治教四海宗唐虞英¶
才育庠序科貢惟兩途嵗時重遴選濟濟登天衢偉哉¶
髙夫子世業稱名儒窮經務深造秉志懷逺圖場屋屢¶
弗利烏兎驚奔趨楚山隠良璞滄海遺明珠秋來忽充¶
貢别我遊皇都孤舟艤江曲情深倒玊壺蘋花弄秋水¶
霜葉颯髙梧執袂忍分手感時心轉孤去去勿淹滯金¶
門曵長裾¶
<pb:KR4h0117_WYG_444-9b>¶
　　　往山東獨宿城東驛適中秋見月不寐有懷賦¶
　　　　此¶
丈夫四方志髙逺當自期四十尚未遇我生将何為此¶
身類萍梗飄飄隨所之去年當此夕莆陽歎别離今年¶
况在客又值中秋時明月不我棄萬里長相隨碧落浄¶
如洗清光滿無虧幽懷觸佳景技癢誰能醫恨無知音¶
者酌我碧玊巵就寝苦不寐起歩當前墀凉風濕我巾¶
金風吹我衣徙倚恣瞻翫徘徊動遐思親闈隔山海清¶
<pb:KR4h0117_WYG_444-10a>¶
樽知共誰柏臺憶良契對此争光輝仙舟有同侶買醉¶
情怡怡獨我抱孤悶勞勞客天涯問月月不答隨雲向¶
西馳¶
　　　臨清登舟懐故鄉諸碁㑹¶
秋光忽已半暗蛩作寒聲堤栁漸落葉風露涌凄清客¶
懷易成感迢迢故鄉情城東有别墅朝夕聚羣英手談¶
復觴詠絶無塵慮生愧我獨何為勞勞苦浮名孤舟烟¶
水上逺道恒心驚¶
<pb:KR4h0117_WYG_444-10b>¶
　　　上祭酒邱先生¶
生本凡庸子家居閩海涯少小頗知覺向善心孜孜長¶
大事儒業執經遊泮池竊廪踰十載五科皆見遺年嵗¶
苦相迫發身無他岐慈母早棄背嚴翁霜鬢垂顯揚失¶
初志驚惕徒嗟咨池魚不自化籠鳥将安飛鱗羽縱脩¶
飭違時深見譏偶爾遇恩詔輸粟來京畿懷赧苦不避¶
養禄圖孝思幸得橋門路拜瞻我宗師造就䝉至教聞¶
見増新知滿擬策駑鈍于時當脫羈詎意蹈前轍所謀¶
<pb:KR4h0117_WYG_444-11a>¶
轉乖違行取限名次三年尚無期迢迢八千路家山音¶
信稀歸計既弗遂行囊亦無資濫叨餬口計數子來相¶
依深冬忽抱病請借求良醫適遇行禁罰謬坐違嚴規¶
誠恪莫自愬頑梗混同歸舊館不久復生徒各分離日¶
給仰無助寸心恒自持此情不得已卧地干霜威笞辱¶
固自取迫切還可推豈不深揣量叩叩陳苦詞班門衆¶
所畏操斧非所宜但謂師弟子恩義兼有之情或信可¶
憫往過寧復追雷霆雖震擊雨露多沾濡我師體天者¶
<pb:KR4h0117_WYG_444-11b>¶
願言鑑愚癡¶
　　　美人圖¶
曉院沈沈春晝長曲欄風暖錦屏香碧紗忩前罷梳洗¶
金蓮緩蹴䨇鴛鴦小娃展圖供玩畢對語雕牀情自適¶
靈鵲枝頭報喜聲摽梅正是花生實¶
　　　題余千兵梅花圖¶
将門豪客城東住手植梅花三五樹為愛寒香戸鎭開¶
坐對梅花日成趣風流太守為寫眞老手筆精妙入神¶
<pb:KR4h0117_WYG_444-12a>¶
半幅溪藤奪造化枝南枝北争先春花如綴玊柯如鐵¶
標格由來自髙潔髣髴西湖起朔風滿林瓊樹飄晴雪¶
豪客幽情誰得知對花看畵兩相宜昨朝留我花下酌¶
濡毫索取題新詩¶
　　　梅竹圖為劉錦衣乃弟題¶
金臺有客簪纓族和氣裒然清可掬殷勤擕軸過我門¶
索取長篇賦梅竹致和老手妙入神襟懷磊落出風塵¶
扁舟曽度渭川曲尋芳重過西湖濵于時隆寒朔風冽¶
<pb:KR4h0117_WYG_444-12b>¶
萬木千花盡摧折惟餘梅竹抱貞姿撫景吟看總竒絶¶
恍若驪龍一夜噴萬珠又如素鸞奮翼凌空虛雪霽暗¶
香浮馥郁月明清影弄扶疎君不見林和靖隠居不受¶
公家聘放鶴西湖日賦詩只與梅花樂情性又不見王¶
子猷平生愛竹無已時吳中士夫有佳景肩輿不問直¶
造之梅竹于人有如此凡卉紛紛何足擬無怪雲泉老¶
致和歸來寫入吳縑裏潘君持贈托意深也知友道重¶
千金他日披圖逺相憶還期仝保嵗寒心¶
<pb:KR4h0117_WYG_444-13a>¶
　　　疎花待月圖為王宗式題¶
隂雲蔽天天作雪朔風捲地地欲裂園林百卉盡凋零¶
惟有梅花逞孤絶根盤大地老如龍柯飽風霜勁于鐵¶
南枝向暖先漏春北枝禁寒猶待月月光未出花未開¶
月與梅花暗相結花神問月何遲遲月道隂雲久蔽之¶
雲開月出花始放月照花神光陸離暗香飄拂天風度¶
疎影横斜暎忩戸對月看花酌鉅觴他日尋盟不相負¶
　　　牧羊圖¶
<pb:KR4h0117_WYG_444-13b>¶
山南碧坡春草香山下合流春水長楊栁風前氣蕭爽¶
原是田家出牧場牧兒放牛依水草坐石眠雲情自好¶
偷閒學得弄山禽夕陽在山牛亦飽隔崦茅簷舊世居¶
朝出烟村暮返閭牛尾何須縳田火牛角何曽挂漢書¶
簑衣箬笠紅塵表萬事忘機心不擾明日公田布榖催¶
一犂耕趂南村曉¶
　　　題龍¶
春雷一夜天池震七澤濛濛烟雨暝數聲驚起卧潭龍¶
<pb:KR4h0117_WYG_444-14a>¶
怒捲銀濤飛萬仞黒雲影裏露竒形鱗甲錯落光縱横¶
鬚鬐奮張聳頭角烱烱射海䨇瞳明伊誰老手妙無敵¶
奪得天機歸筆力所翁之後豈無傳只恐驚愁山鬼泣¶
龍兮龍兮眞有神須㬰變化隨屈伸何當吸盡滄海水¶
徧澤枮槁皆囘春¶
　　　題虎¶
壮哉負猛氣元文連舊斑䨇睛夾明鏡據地當南山南¶
山百獸不敢出逺近聞風心膽慄空林巡遶張雄威掉¶
<pb:KR4h0117_WYG_444-14b>¶
尾磨牙如待食一聲長嘯懾萬夫松梢靈鵲驚相呼飛¶
雲谷口日将暮大風颯颯吹黄蘆吁嗟惡性本可怕人¶
有善心當感化君不見劉琨牧伯異政多負子曽看逺¶
渡河¶
　　　題煮雪巻¶
元㝠凛冽風氣剛同雲蔽野天無光漫空栁絮亂飛舞¶
大地一色瓊瑶粧先生臞然坐茅屋左有圖書右筆牀¶
竹爐石鼎燒榾柮須㬰取雪烹成湯武夷游子多相識¶
<pb:KR4h0117_WYG_444-15a>¶
龍芽雀舌隨意將陶家近可說風味党尉不必誇羔羊¶
一啜能令睡魔走再啜齒頰生餘香三啜搜枯句已就¶
澹然意趣偏悠長翻憶天厨大嚼者經年戸素何所償¶
安得相從語清絶一洗紛紛腥穢腸¶
　　　題楊金吾忠夫湖隂夢卷¶
　　墨花仙吏當少年時常為湖隂遊而得仙樓夢覺¶
　　而異之形諸詩歌葢以紀勝遊之奇事也仙吏平¶
　　生性不覊有才思凡海内名山大川騷人墨士必¶
<pb:KR4h0117_WYG_444-15b>¶
　　欲與之神㑹心得然後已故其經歴之處山靈水¶
　　秀仙氣相符而夢寐每相感焉昔揭曼碩放舟江¶
　　上有盤塘之遇林子羽載酒登山有瑶華之夢二¶
　　君紀實詩文尚載簡冊此皆二君未遇時所有者¶
　　厥後曼碩名登玉堂子羽位列粉署豈非山川靈¶
　　秀之神之先知耶噫以仙吏昔日未仕有仙樓之¶
　　夢今日既仕有名價之隆他日爵位崇髙駸駸¶
　　未已較諸二君之事業其亦異世而同風者歟予¶
<pb:KR4h0117_WYG_444-16a>¶
　　因覽其所作為識其事且用續貂于左方¶
墨花仙吏江東彦藴藉風流豈多見琴鶴相隨一葉舟¶
名山大川覽将徧湖隂形勝天下竒雲帆過此多新詩¶
山川神欲與之㑹忽作美人來夢思含羞故向東風立¶
髣髴花前舊相識蛾眉半掃横春山星眸兩㸃凝秋碧¶
兩娃前導門徑幽美人擕手登仙樓樓中圖史盈几案¶
一洗仙吏平生愁美人起通問仙吏情恍然須㬰侍兒¶
列春宴八珍九鼎羅樽前一觴一詠歡無極恨莫揮戈¶
<pb:KR4h0117_WYG_444-16b>¶
留白日句句含情如有求酒闌更入凝香室雕牀繡褥¶
飛鳳皇錦衾寳枕聨鴛鴦美人細語知名久班馬才華¶
獨擅場竒逢自古眞難得始信千金當一刻夢覺孤篷¶
别有天乳鴉啼樹東方白¶
　　　和卓怡秋琳井幽居韻¶
識破浮榮早悠然戀故栖雨香花滿塢苔破笋穿泥兀¶
坐江天晩長歌山月低曉來値隣叟授簡索新題¶
卜築塵市外風景最幽竒有子閒偏樂無官懶亦宜白¶
<pb:KR4h0117_WYG_444-17a>¶
雲依渚静紅日上忩遲試向林頭望山光總是詩¶
　　　水口驛寄三山諸友¶
一束琴書上使槎為承嚴命赴天涯九秋風露将寒早¶
千里闗河去路賖驛舎逢人頻送酒鄉途笑我亦思家¶
遥瞻雲樹䨇眸濶吟倚孤篷日又斜¶
　　　到京拜懶菴先生不遇寄詩山庄趣之¶
十幅征帆破曉烟因過白下繋江船瞻依山斗情何限¶
跋渉闗河路㡬千杯酒笑談期再續人生㑹合苦難全¶
<pb:KR4h0117_WYG_444-17b>¶
悠悠多少胸中事寫入新詩寄輞川¶
　　　歸舟度姑蘇驛¶
姑蘇南去望松陵纔過長亭又短亭客舫笙歌聞斷岸¶
漁村燈火起寒汀歸心逐逐雲邊鳥行蹟漂漂水上萍¶
閩路三千何日到推篷吟對晩山青¶
　　　送袁玉成畵史歸莆¶
胸中邱壑筆端移為客三山又許時夜雨不禁孤館夢¶
秋風偏起故園思交情錦軸詩千首送别陽闗酒滿巵¶
<pb:KR4h0117_WYG_444-18a>¶
他日壷山相憶處嶺梅毋惜寄南枝¶
　　　送施克禮遊南都¶
子長聲價重璠璵又上仙舟入帝都千里多情懷故舊¶
十年清夢憶江湖停雲棃嶺詩堪咏對月蘇臺酒易沾¶
客邸相看風物好謾将歸興托蓴鱸¶
　　　和魏竹溪秋後病起詩韻¶
華屋沈沈覆緑隂柴門静掩碧苔深閒情卧聼南山雨¶
清夢驚囬午夜砧酒熟可招隣叟醉功成不愧古人心¶
<pb:KR4h0117_WYG_444-18b>¶
傳家留得蘭亭墨閒向忩前教子臨¶
　　　元夕臺江賞燈¶
散歩城南興未厭太平風景藹閭閻歌聲笑語家家沸¶
月色燈光處處兼玊燭春調元有自金吾夜禁不須嚴¶
醉欹烏㡌東風軟火樹銀花壓四簷¶
　　　秋後夜起述懷¶
暗數流光似擲梭平生事業愧蹉跎不堪卧病經旬久¶
添得新愁萬種多籬菊幽香纔破蕚井梧凉葉乍辭柯¶
<pb:KR4h0117_WYG_444-19a>¶
扶笻試向忩前看强學吟翁一醉歌¶
　　　和髙太守放歸詩韻¶
百年功業喜能成便覺浮榮一羽輕秋舎重尋雞黍約¶
寒江新結鷺鷗盟菊松籬落歸何早風雨波濤夢不驚¶
獨上髙城聊縱目青山天外暮雲平¶
　　　東洲清隠巻¶
薜蘿門逕掩清風髙隠東洲有此公新甓常開留客醉¶
舊書多積課兒攻東林牧散秋雲外逺浦漁歌夕照中¶
<pb:KR4h0117_WYG_444-19b>¶
笑傲乾坤䨇眼濶好懷收拾入詩筒¶
　　　應例朝京辭學¶
十載寒忩聼曉雞每将黄卷對青藜獨憐白髪猶無養¶
謾道青雲别有梯帝闕且沾新雨露橋門還理舊筌蹄¶
祗今聖代多求駿未許駑駘價自低¶
　　　過蘭溪即景¶
重向蘭江上畵船推篷撫景尚依然浮梁貼水如平地¶
古塔凌空欲礙天白日催人馳逺道青山笑我負芳年¶
<pb:KR4h0117_WYG_444-20a>¶
明朝又過嚴灘下愧說争揚祖逖鞭¶
　　　十六晚度青川驛懷石憲使¶
淮陽愴别已多時夙夜常懷命駕私素志乖違離膝下¶
㣲躬牢落向天涯西風衰栁寒蟬咽落日荒村瘦馬遲¶
却憶霜臺人似玊一樽何日話襟期¶
　　　十七夜宿苾村鋪曉行¶
千里尋盟度逺山人生㑹合許多難間闗道路驚秋暮¶
索漠風沙起夜寒懷别此宵猶客邸相逢何日向臺端¶
<pb:KR4h0117_WYG_444-20b>¶
月明茅店雞聲早僕從相催又據鞍¶
　　　至京與嚴尚寳話舊¶
記得潼川從宦日相逢俱是少年時東風紫陌春遊慣¶
疎雨寒燈夜卧遲南北可堪相别恨窮通深愧負交期¶
于今又是都門㑹心事惟應范叔知¶
　　　呈姜天官廷憲¶
從宦當年此地遊登龍喜逐識荆州江湖一别八千里¶
京國重逢三十秋紫禁承恩偏浩蕩寒忩刻志尚淹留¶
<pb:KR4h0117_WYG_444-21a>¶
相知亦有常何在但愧無才似馬周¶
　　　送曽廷瑞還鄉¶
賢闗名籍喜相聯忍向都門醉别筵驛路東風迎綵斾¶
樓頭春水坐青天異鄉景物歸詩酒壮嵗功名在簡編¶
明到三山逢故舊細将覊况語燈前¶
　　　寄孔容妻弟¶
城西别酒惜同斟轉眼年光兩度侵笑語㡬畨鄉夢逺¶
音書千里故情深闗心老父増頭白唾手㣲官尚陸沈¶
<pb:KR4h0117_WYG_444-21b>¶
處世多愁應類子青燈都付短長吟¶
　　　京闈下第適遇重九感懷¶
改轍觀光上國遊半生懷抱未能酬佳名此日為重九¶
潦倒黄花又一秋舊史重温情戀戀白雲遥望思悠悠¶
空齋晝静如年永四壁寒蛩送舊愁¶
斫桂曽将大斧磨雲深何處覔枝柯登樓有賦悲王粲¶
抱璞無人識卞和南國征鴻通信杳異鄉風景入愁多¶
髙堂翹首閩天外從此應添兩鬢皤¶
<pb:KR4h0117_WYG_444-22a>¶
門掩西風下第時偏驚物候感睽離雁知秋信歸何早¶
人比黄花發更遲謾道不才當宁棄都縁薄命主司遺¶
玊堂退食開清宴孤負燈前預賀詩¶
　　　臈月朔日大雪次林上人韻¶
深冬一夜六花飛曉氣衝寒酒力㣲野馬漫空同白戰¶
仙禽何處認巢歸皚皚冬日埋周道片片隨風上客衣¶
莫訝南忩僵卧久從來車馬到門稀¶
　　　呈莆田林秋官待用¶
<pb:KR4h0117_WYG_444-22b>¶
秋臺袍笏際明時㓜學功夫肯自疑白日妖狐正當道¶
朝陽彩鳳獨鳴岐忘身苦為蒼生計特詔還䝉聖主知¶
天北天南雲樹渺相逢今日慰相思¶
　　　題王用虔乃尊西畊巻¶
望望雲荘接澮川謀生事業只依然披殘谷口一簑雨¶
畊破村西三畆烟隣叟請期迎社日野人懷恵說豐年¶
南陽莘野遺風逺千古芳名可並傳¶
　　　望蘭亭¶
<pb:KR4h0117_WYG_444-23a>¶
地逈亭孤烟樹蒼登臨未遂笑空□茂林南望依然竹¶
曲水東流不復觴一代人豪還說晋千金墨跡已歸唐¶
乾坤俯仰成今古惟有殘碑卧夕陽¶
　　　久雨感懷¶
舟度山隂值早春淹留道院忽經旬江湖自愧離家久¶
風雨誰能過我頻楊栁含情撩别思子規饒舌勸歸人¶
直須便整行装去南望雲山是八閩¶
　　　舟次黄葉村山水泛漲¶
<pb:KR4h0117_WYG_444-23b>¶
拍拍溪流漲水痕小舟難度泊荒村酒家不許人賖飲¶
風雨瀟瀟緊閉門¶
　　　過鉛山途中即景¶
踈籬茅屋傍青山竹映梅花雪未殘安得吳綾裁八尺¶
倩人移入畵圖看¶
　　　題金絲狗¶
黄耳金毛耀兩睛附書曽報主人情太平籬落長年静¶
不向花村吠月明¶
<pb:KR4h0117_WYG_444-24a>¶
　　　二月望日從鎭守繡衣遊鼔山¶
着屐尋幽到上方遐心肯向暫時忘白雲飛處千山隔¶
東望連川是故鄉¶
　　　其二¶
坐閱江山㑹此亭天風拂面酒㣲醒長空一望春無際¶
落日千峰鳥外青¶
　　　寄蘇州李郡伯藍别駕樊節推¶
同鄉交好復同官嘉㑹如斯自古難退食黄堂作閩語¶
<pb:KR4h0117_WYG_444-24b>¶
蘇臺明月醉中看¶
　　　城南别業為楊揮使題¶
虚亭臨水八忩開旋切金鱗薦酒杯半醉半醒隨偃卧¶
藕花風細枕邊來¶
　　　題扇面鵪鶉¶
秋入郊原粟正肥山禽成隊啄斜暉争雄莫向雕籠鬬¶
零落西風百結衣¶
　　　寄大義陳野航¶
<pb:KR4h0117_WYG_444-25a>¶
明月光洄水底天野航常傍荻花前山翁吟罷如泥醉¶
一枕江風自在眠¶
十載交遊托故知登堂㡬度醉題詩琅峰昨夜中天月¶
照我清光減舊時¶
　　　寄陳徳符¶
野有腴田槖有金更無塵事挂閒心日髙三丈眠初起¶
山鳥隔林啼正深¶
　　　題淵明像¶
<pb:KR4h0117_WYG_444-25b>¶
南山秋色滿東籬彭澤歸家鬢未絲白酒黄花聊自足¶
扶笻絶勝折腰時¶
　林景清號竹忩連江人𨽻籍府庠食廪餼五試不第¶
　援例入太學成化間授湖廣興國州判官雅善草書¶
　吾鄉自永樂中王太史孟揚工于八法繼孟揚者竹¶
　忩也少年遊金陵與名妓邵玊香狎賦有一清軒詩¶
　多豔詞情語手書一巻向藏余家謝在杭喜其風流¶
　韻致字法精工從余索去陳汝翔採其詩于晋安逸¶
<pb:KR4h0117_WYG_444-26a>¶
　志而先生全藁無從得也憶予少時有老學究持先¶
　生手藁欲售之先君因其索價髙未之購歴三十餘¶
　年偶與友人倪柯古談及柯古乃尋學究而購之重¶
　加装潢詩雖未甚竒警而書法之妙不減吳興予乃¶
　選其雅馴者録為一帙以見先生之髙標逸韻未泯¶
　于今也天啓三年夏日後學徐&KR0958;敬題¶
　右李梅菴陳蔗軒林竹忩三君皆予郡人亦同時也¶
　梅菴蔗軒詩不多見興公孫茂才噐之于鳴春㣲響¶
<pb:KR4h0117_WYG_444-26b>¶
　内手録數十篇竹忩則有全集興公既裒選之予再¶
　加刪潤合為一帙庶見闡幽之意云能始氏¶
　¶
　¶
　¶
　¶
　¶
　石倉歴代詩選卷四百四十四¶
