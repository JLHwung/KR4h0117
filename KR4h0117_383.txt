# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:19.345495
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百八十三
<pb:KR4h0117_WYG_383-1a>¶
欽定四庫全書¶
　石倉歴代詩選巻三百八十三¶
　　　　　　　　　　　　明　曹學佺　編¶
　明詩次集十七¶
　　周旋¶
　　　辟雍詩¶
湜彼其流有環辟雍天子戾止穆穆其容¶
穆穆其容於焉問道弗煩弗勤有師有保¶
<pb:KR4h0117_WYG_383-1b>¶
有師有保聖學緝熈烝哉元后允懐于兹¶
　　　　右三章章四句¶
　　　送李學士歸省¶
涼飇倏闌暑星火西南方僕夫理巾車晨起駕周行大¶
節著朝野蔚為人所望聖皇眷宿徳去意何遑遑臣節¶
未易盡親恩詎能忘雨露沾以濡松楸藹而倉立身罔¶
知報惕怛中心傷孝治昭盛時睠辭白玊堂封章侈君¶
惠豈曰戀故鄉胡能昧其原畏彼道路長¶
<pb:KR4h0117_WYG_383-2a>¶
　　　霜林晚節圖¶
朔風何蕭蕭嚴霜亦皓皓維此嵗載隂羣芳盡枯槁懿¶
彼貞堅姿幽寂能自保春風桃李花樹下蘼蕪草紛紛¶
競顔色媚此一時好¶
　　　送張給事中赴南京¶
三五星未沒青驪駕言征籍籍祖道筵悠悠逺行程陽¶
回雪初霽春意亦已生黄門地清要彼此同恩榮求言¶
在兹日況復須老成勿謂君門逺出納良不輕行矣庶¶
<pb:KR4h0117_WYG_383-2b>¶
勉旃慰此離别情¶
　　　題周萬户子性扇面月桂¶
我昔夢遊崑崙峯雲梯咫尺依晴空緑煙掃盡六合浄¶
身輕八翼飛蟾宫蟾宫境界一何異璚樓瑤閣相鈎籠¶
就中丹桂花正發清光奪目飄香風姮娥一見謂仙客¶
當時許折枝頭紅翩翩見舞羽衣曲鈞天彷彿聞三終¶
久之但覺毛骨凜逼人寒氣如冬隆覺來明月滿窓户¶
一天靈籟鳴山松¶
<pb:KR4h0117_WYG_383-3a>¶
　　　和雪齋韻¶
冀北方辭闕江南覺有春虎符輝組綬鳯勅煥絲綸竹¶
馬行遮道蒲鞭不動塵共言公薦拔豈必為呈身¶
　　　宿紫虚觀¶
薄暮遊山觀天低逼少㣲地偏人到少仙去鶴來稀逺¶
岫收殘雨深林翳落暉不縁簪紱絆容與待忘歸¶
　　　送同鄉金署正還南京¶
封章聞聖主馳傳自南京身立雲霄近恩沾雨露榮辭¶
<pb:KR4h0117_WYG_383-3b>¶
朝初整斾送别若為情後夜逢秋半相思共月明¶
　　　送尹同府之京¶
甌江初霽雨别駕上神京柳拂春風軟花迎曉露明黎¶
氓懐惠澤冠葢動離情環珮辭朝日重過藹政聲¶
　　　送劉大尹宰石城¶
為客逢張鎰求賢薦馬周郎官千里去祖道片時留候¶
館雞聲曉征途馬色秋君王懐赤子恩澤在承流¶
　　　送林修撰¶
<pb:KR4h0117_WYG_383-4a>¶
自是瀛洲侣年來已二毛龍頭曽獨占鸞誥已殊褒徳¶
業推先達衣冠偶俊髦雄文司馬出直筆董狐操漳水¶
流何已閩山勢轉高許歸優渥重雨露在宫袍¶
　　　賀葉明府¶
述職臣踰萬褒旌僅十賢問渠誰第一羨子獨為先宴¶
賜珍羞富衣頒錦繡鮮辭朝加寳褚乗傳給官船盛典¶
昭明世殊恩邁舜年宰臣思效法民吏候歸旋異績中¶
牟並仁聲密縣肩身臨百里地名紀九重天美化施仍¶
<pb:KR4h0117_WYG_383-4b>¶
洽貞心秉益堅㑹看膺特詔補衮五雲邊¶
　　　次黄養正賞菊韻¶
黄金花朶照冠裳開正當時近橘陽阿閣秋高通御氣¶
掖垣風細和天香自同葵藿常傾日肯讓梅花不畏霜¶
歡賞誰如今日樂君王許醉紫霞觴¶
　　　贈同鄉鮑給事¶
黄門清切受官初虎榜登名世所譽環珮晨趨迎玉輅¶
衣冠夕拜奉天書禁庭鵠立朝儀肅直省鶯啼晝漏踈¶
<pb:KR4h0117_WYG_383-5a>¶
惟喜鄉隣沾薄宦羊裘退食共紆徐¶
　　　冬至侍班¶
佳期又遇一陽生百辟趨朝賀聖明大樂九成天上奏¶
祥雲五色日邊呈履長共喜沾餘慶報國難忘致太平¶
深愧相如宜病免侍班何幸沐恩榮¶
　　　送江侍郎巡邊¶
久副秋官獨有功巡邊新命荷宸衷良平不數侯闗内¶
頗牧誰知出禁中鈇鉞光摩秋月白旌旗影拂曉霞紅¶
<pb:KR4h0117_WYG_383-5b>¶
坐令亭障如磐石一㸃胡塵不敢通¶
　　　求碧窓葉先生蘭亭書法¶
碧窓夫子寫蘭亭千載羲之契合㝠赤手妙探龍虎窟¶
墨池寒蘸斗牛星韓公自詫軍方張杜老深知筆有靈¶
賸欲相從學心畫煩君為我講聲形¶
　　　送李侍御四川巡按¶
平明奉詔出巖廊萬里西川事激揚玉斧凝霜生勁氣¶
繡衣籠日帶恩光巴江渡處波濤静劒閣經時草木香¶
<pb:KR4h0117_WYG_383-6a>¶
狼虎聞風應逺避埋輪不讓漢張綱¶
　　　送江編修還蜀¶
閶闔初開曉仗移珮環趨向玊階辭行舟慣見巴江險¶
策馬何愁蜀道危花滿錦城迎望逺詩成綵筆得歸遲¶
只今帝載須才俊還看䕫龍集鳯池¶
　　　江心寺¶
江心勝景似蓬萊占斷壺天絶㸃埃不與人間連世界¶
却從波裏結樓臺亭亭古塔雙峰起隠隠晨鐘萬户開¶
<pb:KR4h0117_WYG_383-6b>¶
昨夜老龍聽法去滿城風浪殷如雷¶
　　　銀麓竒峰¶
芙蓉削翠拂層霄絶頂餘寒暑自消雙鹿迷蹤雲露逈¶
數螺凝黛海天遙霜清夜識浮銀氣月白時聞響玉簫¶
我欲與君遊汗漫晚年期此覓松喬¶
　　　送王都憲督漕¶
繡衣金帶照青春奉勅南巡一憲臣萬里澄清歸掌渥¶
西都漕運入經綸曉離臺府霜威肅夜度闗河月色新¶
<pb:KR4h0117_WYG_383-7a>¶
屈指來秋看復命翩翩獬豸列楓宸¶
　　　送同年陳郎中¶
璽書新捧出金閨五色龍章濕紫泥疋馬北離闗雨霽¶
片㠶南度渚雲低蕭何轉運功須並劉晏經綸志欲齊¶
後夜相思一回首福星高照大江西¶
　　　題月下蒲萄卷¶
驪龍飛出水精宫嫋嫋長鬚翠拂風亂吐珊瑚千萬顆¶
夜深高挂月明中¶
<pb:KR4h0117_WYG_383-7b>¶
　　　端陽有感¶
思逺樓前小雨晴楚歌聞處若為情紛紛載酒遊觀客¶
誰信當年有獨醒¶
　　黄諫¶
　　　公子行¶
白馬誰家郎據鞍索嘗酒笑指青樓邊欲訪章臺柳佳¶
人坐樓頭鳴筝聲更和千金買一笑浮生能幾何¶
　　　古别離¶
<pb:KR4h0117_WYG_383-8a>¶
憶初結髪時期與同百年詎料萬里别信音何緲然欲¶
化山頭石望望雙眸穿徒勞清夜魂時時到君邊歡娛¶
宛如昨諧于指下絃晨雞遽驚起空使涕淚漣擁衾發¶
長吁斜月窺窓前¶
　　　君馬黄¶
君馬黄臣馬赭兩馬相馳在郊野赭馬汗血猶未乾黄¶
馬精神宛如畫黄赭格骨亦相類要使成功重當世迢¶
迢玉塞邊塵稀誰識沙場辛苦時¶
<pb:KR4h0117_WYG_383-8b>¶
　　　戰城南¶
戰城南天日慘積骨如丘塞煙晚輕身長劒覓封侯萬¶
里胡為不生返我軍已戰勝彼軍遂傾覆忍使天寒聞¶
鬼哭全生無功空碌碌¶
　　　將進酒¶
將進酒歌莫停人生不滿百酒盡還須傾吁嗟世事只¶
如此常醉何須誇獨醒君不見東家有酒不解飲西隣¶
碌碌勞此生何如劉伶終日醉千秋萬古留其名¶
<pb:KR4h0117_WYG_383-9a>¶
　　　巫山高¶
巫山高夾青天一葉扁舟通石罅數行客淚落哀猿蜿¶
蜒綿亘百餘里瑤姬封此知何年朝雲暮雨相往旋朝朝¶
暮暮陽臺前楚王何事來入夢詞客因之空浪傳巫山¶
之靈尚未泯至今雲雨已渺然峽中流水向東去猿聲¶
夜夜聞江邊¶
　　　宛轉歌¶
月已高天寒酒易銷銀缸頻自剔玉枕為誰調歌宛轉¶
<pb:KR4h0117_WYG_383-9b>¶
宛轉清且怨有淚恨偏多無眠思還亂夜已半雲静星¶
河爛寳鴨夜涼消銅龍寒漏斷歌宛轉宛轉怨且長相¶
思江水逺夜夜那得忘¶
　　　楊白花¶
楊白花白如雪狂風一夜起長秋吹落江南踪已絶漫¶
天飄蕩惹人情落日清歌思未歇¶
　　　自君之出矣¶
自君之出矣迢&KR0589;玊闗西思君心萬里隴樹曉煙迷¶
<pb:KR4h0117_WYG_383-10a>¶
自君之出矣逺戍向輪臺思君望征雁不見帛書來¶
　　　五雜爼¶
五雜爼乖空霓往復還武陵溪不得已守空閨¶
　　　又¶
五雜爼錦迴文往復還戍邊軍不得已要和親¶
　　　從軍行三首¶
萬里塞邊城年年擁重兵秋風鳴鐵騎落日照旄旌¶
白骨蒼煙晚黄雲塞草秋貂蟬雖足貴聞説出兠鍪¶
<pb:KR4h0117_WYG_383-10b>¶
晚雲添殺氣夜角送邊愁年少輕生者于今已拜侯¶
　　　軍中五更轉¶
一更人已静月出上營門休嗟鐵衣冷贏得錦袍温¶
二更風色冷警柝聲不歇荷戈夜未暝坐看帳前月¶
三更更漏永起舞發長歎試拭鸊鵜膏賸敎劒光爛¶
四更霜已下長嘯一聲秋冷光慘馬色寒氣肅貂裘¶
五更星半稀營中鼔角悲仰天試長吁吐作横空霓¶
　　附柯潛(字孟時莆田人/景泰二年狀元)¶
<pb:KR4h0117_WYG_383-11a>¶
　　　送邦紀弟赴通州學士¶
旭日耀層漢輕風吹碧漪行程渺何許征馬焉可羈當¶
時送歸客中懐亦悽如況此骨肉親胡能不傷悲强持¶
一樽酒為汝陳諷䂓去去登泮學冠裳肅威儀展席坐¶
清書横經講軒羲粱肉何足嗜飲水足忘飢朂哉崇令¶
徳庶以慰我思¶
　　　山水圖為兵部郎中王恕題¶
玊堂清署春風前焚香看畫皆神仙畫中風物得真意¶
<pb:KR4h0117_WYG_383-11b>¶
峯巒隠約生雲煙大山如龍欲飛去小山盤盤如虎踞¶
奔流一道破山來散作濤聲滿江樹逺村微茫三兩家¶
古渡無人横斷槎近村茆屋䕃榆柳門前沃土饒桑麻¶
别有高亭向洲渚斜日滿簾水禽語滄波浩浩欲吞天¶
蜃氣昬昬欲成雨初疑匡廬山下落星灣又似洞庭湖¶
上之君山瓊宫貝闕倚霄漢無乃蓬萊方丈非人間我¶
生慣識山中樂随意雲樓與山閣故鄉一别今十年石¶
洞梅花幾開落臨圖忽憶舊遊踪便欲沿溪上丘壑此¶
<pb:KR4h0117_WYG_383-12a>¶
身留滯未應歸回首江天雲漠漠¶
　　　讀陳忠肅公傳有感¶
戰塵捲空天地黒鐵騎長驅滿南北厓山孤主知存亡¶
一夜愁心頭徧白丈夫恥作負恩生舉手擎天天已傾¶
孤城如斗猶百戰蒼蒼不遣功勲成龍虎可騎不可擾¶
怒氣吹人山亦倒君臣大義心自明白日清天懸皎皎¶
嶺外間闗草樹寒四顧無人空淚彈國破家亡惟一死¶
首陽有薇那忍飱節義文章埋不爛萬丈虹光燭霄漢¶
<pb:KR4h0117_WYG_383-12b>¶
我懐往事悲復歌烈烈英風鬢絲亂¶
　　　僊溪龍華寺¶
寳雲山下煙霞古老樹如龍欲飛舞花氣薰成五色雲¶
泉聲散作千林雨我愛溪山事事幽錦袍醉踏東風遊¶
題詩浄掃巖頭石把酒還登竹外樓空門自與人間别¶
夜榻焚香卧清絶明朝長嘯拂衣歸閒却溪風與山月¶
　　　詠舊朝靴¶
記得初成日先朝禁直臣動移當輦轂步履上星辰待¶
<pb:KR4h0117_WYG_383-13a>¶
漏清霜滿乗春玊鐙新舊逢時綻裂猶有玊階塵¶
　　　送簡討莊孔陽桂陽判官¶
鐘聲催曉騎寒色上重裘笑别鵷鴻侣遙臨山水州直¶
言非不用高志自難酬公暇閒吟處風清月滿樓¶
　　　遊囊山寺¶
下馬松闗外行行過虎溪鐘鳴知寺近雲暝覺天低澗¶
底流泉滑簷頭古木齊何時謝塵鞅此地卜幽棲¶
　　　送章編修徳懋令臨武¶
<pb:KR4h0117_WYG_383-13b>¶
獻䟽黄金殿英英志不回遷官無愧色治邑有餘才㸃¶
易臨溪閣横琴坐石臺閒情幽賞絶猶勝在蓬萊¶
　　　辟支巖¶
攀雲臨絶頂一望海天空野色斷橋外鳥聲高樹中煙¶
凝芳草碧苔襯落花紅萬慮都消却長歌送暮鴻¶
　　　送行人司正邵震使安南¶
天王出震繼虞唐宇宙重新化日長要使車書歸一統¶
遙頒正朔到殊方碧天盡處通容管瘴雨晴時過富良¶
<pb:KR4h0117_WYG_383-14a>¶
珍重平生清苦節莫將薏苡載歸囊¶
　　　送嚴弸中之歸安¶
拜命之官屬妙年圖書萬卷載吳船煙迷芳草碧千里¶
水汎落花紅半川自喜養親榮有禄誰言坐客冷無氊¶
應知苕霅多吟況好為題詩寄錦箋¶
　¶
　¶
　¶
<pb:KR4h0117_WYG_383-14b>¶
　¶
　¶
　¶
　¶
　¶
　¶
　¶
　石倉歴代詩選巻三百八十三¶
