# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.590822
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷五十五
<pb:KR4h0117_WYG_055-1a>¶
欽定四庫全書¶
　石倉歴代詩選巻五十五¶
　　　　　　　　　　　　明　曹學佺　編¶
　中唐九¶
　　李益(字君虞/隴西人)¶
　　　送遼陽使還軍¶
征人歌且行北上遼陽城二月戎馬息悠悠邊草生青¶
山出塞斷代地入雲平昔者匃奴戰多聞殺漢兵平生¶
<pb:KR4h0117_WYG_055-1b>¶
報國憤日夜角弓鳴勉君萬里去勿使虜塵驚¶
　　　賦得早燕送别¶
碧草縵如綫去來雙燕飛長門未有春先入班姬殿梁¶
空繞復息簷寒窺欲遍今至隨紅蕚昔還悲素扇一别¶
無秋鴻差池詎相見¶
　　　溪中月下寄楊子尉封亮¶
蘅若奪幽色銜思杳無悰宵長霜露多嵗晏淮海風圑¶
圑山中月三五離夕同露凝朱絃絶觴至蘭玉空清光¶
<pb:KR4h0117_WYG_055-2a>¶
液流波盛明難再逢常恐河漢逺坐窺煙景窮小人諒¶
處隂君子樹大功永願勵髙翼慰我丹桂叢¶
　　　春晩賦得餘花落¶
留春春竟去春去花如此蝶舞遶應稀鳥驚飛詎巳衰¶
紅辭故蕚繁緑扶凋蘂自委不勝愁庭風那更起¶
　　　聞亡友王七嘉禾寺得素琴¶
故人惜此去留琴明月前今來我訪舊淚洒白雲天詎¶
欲匣孤響送君歸夜泉撫琴猶可絶况此故無絃何必¶
<pb:KR4h0117_WYG_055-2b>¶
雍門奏然後使潺湲¶
　　　觀回軍¶
行行上隴頭隴月暗悠悠萬里将軍沒回軍隴戍秋誰¶
令嗚咽水重入故宫流¶
　　　喜邢校書逺至對雨同賦逺晩飯阮返五韻¶
雀噪空城隂木衰羈思逺巳蔽青山望徒悲白雲晩别¶
離千里風雨中同一飯開徑說逢康臨觴方接阮旅宦¶
竟何如勞飛思自返¶
<pb:KR4h0117_WYG_055-3a>¶
　　　城西竹園送裴佶王達¶
葳蕤凌風竹寂寞離人觴愴懷非外至沈鬱自中腸逺¶
行從此始别袂重凄霜¶
　　　月下喜邢校書至自洛¶
天河夜未央漫漫復蒼蒼重君逺行至及此明月光華¶
星映衰栁暗水入寒塘客心定何似餘歡方自長¶
　　　華隂東泉同張處士詣藏律師兼簡縣内同官¶
　　　　因寄齋中書¶
<pb:KR4h0117_WYG_055-3b>¶
蒼崖抱寒泉淪照涸金碧潛鱗孕明晦山靈閟幽賾前¶
峰何其詭萬變窮日夕松老風易悲山秋雲更白故人¶
邑中吏五里仙霧隔美質簡瓊瑶英聲作金石煩君竟¶
相問問我此何適我因贊時理書寄西飛翮哲匠熙百¶
工日月被光澤大國本多士荆岑無遺璧髙網彌八紘¶
皇圖明四闢羣才既兼暢顧我在草澤貴無身外名賤¶
有區中役忽忽百齡内殷殷千慮迫人生巳如寄在寄¶
復為客舊國不得歸風塵滿阡陌¶
<pb:KR4h0117_WYG_055-4a>¶
　　　答郭黄中孤雲首章見贈¶
孤雲生西北從風西南飄帝鄉日巳逺蒼梧無還颷巳¶
矣𤣥鳳歎嚴霜集靈苕君其勉我懷嵗暮孰不凋¶
　　　合源溪期張計不至¶
霜露肅時序緬然方獨尋暗溪遲仙侣寒澗聞松禽寂¶
歴兹夜永清明秋序深微深澹澄夕煙景含虚林素志¶
乆淪否幽懐方自今¶
　　　送諸暨王主簿之任¶
<pb:KR4h0117_WYG_055-4b>¶
别愁巳萬緒離曲方三奏逺宦一辭鄉南天異風候秦¶
城嵗芳老越國春山秀落日望寒濤公門閉清晝何用¶
慰相思裁書寄闗右¶
　　　夜發軍中¶
邊馬櫪上驚雄劒匣中鳴半夜軍書至匃奴冦六城中¶
間分暗陣太乙起神兵出沒風雲合蒼黄豺虎爭今日¶
邊庭戰縁賞不縁名¶
　　　將赴朔方早發漢武¶
<pb:KR4h0117_WYG_055-5a>¶
弭盖出故闗窮秋首邊路問我此何為平生重一顧風¶
吹山下草繫馬河邊樹奉役良有期回瞻終未屢去鄉¶
幸未逺戎衣忽巳故豈惟幽朔寒念我機中素去矣勿¶
復言勉酬知音遇¶
　　　罷鏡¶
手中青銅鏡照我少年時衰䬃一如此清光難再持欲¶
令孤月掩從遣半心疑縱使逺人見猶勝自見悲¶
　　　自朔方還與鄭式瞻崔稱鄭子周岑贊同㑹法¶
<pb:KR4h0117_WYG_055-5b>¶
　　　　雲寺三門避暑¶
予本踈放士朅來非外矯誤落邊塵中愛山見山少始¶
投清涼宇門值煙岫表參差互明滅彩翠竟昏曉泠泠¶
逺風來過此羣木杪英英二三彦襟曠去煩擾游川出¶
潛魚息隂勌飛鳥狥物不可窮惟於此心了¶
　　　來從竇車騎行¶
束髪逢世屯懷恩抱明義讀書良有感學劍慚非智遂¶
别魯諸生來從竇車騎追兵赴邊急絡馬黄金轡出入¶
<pb:KR4h0117_WYG_055-6a>¶
燕南陲由來重意氣自經臯蘭戰又破樓煩地西北䕶¶
三邊東南留一尉時過歘如雲參差自不意將軍失恩¶
澤萬事從此異置酒髙臺上薄暮秋風至長㦸與我歸¶
騎來同棄置自酌還自飲非名又非利歌出易水寒琴下¶
雍門淚出逢平樂舊言在天階侍問我從軍苦自陳少¶
年貴丈夫交四海徒論身自致漢將不封侯蘇卿勞逺¶
使今我終此曲此曲誠不易貴人難識心何由知忌諱¶
　　　蓮塘驛¶
<pb:KR4h0117_WYG_055-6b>¶
五月渡淮水南行遶山陂江村逺雞應竹裏聞繰絲楚¶
女肌髮美蓮塘煙露滋菱花覆碧渚黄鳥雙飛時渺渺¶
泝洄逺憑風託微詞斜光動流睇此意難自持嬌歌本¶
輕艶客行多怨思女蘿䝉幽蔓擬上青桐枝¶
　　　登天壇夜見海¶
朝遊碧峰三十六夜上天壇月邊宿仙人攜我搴玉英¶
壇上夜半東方明仙鐘撞撞近海日海中離離三山出¶
霞梯赤城遥可分霓旌絳節倚彤雲八鸞五鳳紛在御¶
<pb:KR4h0117_WYG_055-7a>¶
王母欲上朝元君羣仙指此為我説幾見塵飛滄海竭¶
竦身别我期丹宫空山處處遺清風九州下視杳未旦¶
一半浮生皆夢中始知武皇求不死去逐瀛洲羨門子¶
　　　效古促促曲(為河上/思婦作)¶
促促何促促黄河九回曲嫁與棹船郎空牀將影宿不¶
道君心不如石那令妾貌長如玉¶
　　　古别離¶
雙劒欲别風凄然雌沉水底雄上天江回漢轉兩不見¶
<pb:KR4h0117_WYG_055-7b>¶
雲交雨合知何年古來萬事皆如此何用臨岐苦涕漣¶
　　　登夏州城觀送行人賦得六州胡兒歌¶
六州胡兒六蕃語十嵗騎羊逐沙鼠沙頭牧馬孤雁飛¶
漢君遊騎貂錦衣雲中征戍三千里今日征行何嵗歸¶
無定河邉數株栁共送行人一杯酒胡兒起作和蕃歌¶
齊唱嗚嗚盡垂手心知舊國西州逺西向胡天望鄉乆¶
回頭忽作異方聲一聲回盡征人首蕃音虜曲一難分¶
似説邊情向塞雲故國闗山無限路風沙滿眼堪斷魂¶
<pb:KR4h0117_WYG_055-8a>¶
不見天邉青作塜古來愁殺漢昭君¶
　　　輕薄兒¶
豪不必馳千騎雄不在垂雙鞬天生俊氣自相逐出與¶
鵰鶚同飛翻朝行九衢不得意下鞭走馬城西原忽聞¶
燕雁一聲去回鞍挾彈平陵園歸來青樓曲未卒美人¶
玉色當金樽淮隂少年不相下酒酣半笑倚市門安知¶
我有不平色白日欲落紅塵昬死生容易如反掌得意¶
失意由片言少年但飲莫相問此中報讎亦報恩¶
<pb:KR4h0117_WYG_055-8b>¶
　　　野田行¶
日没出古城野田何茫茫寒狐嘯青塜鬼火燒白楊昔¶
人未為泉下客行到此中曾斷腸¶
　　　竹窓聞風寄苗發司空曙¶
微風驚夜坐臨牖思悠哉開門復動竹疑是故人來時¶
滴枝上露稍沾堦下苔何當一入幌為拂緑琴埃¶
　　　水亭夜坐賦得曉霧¶
月落寒霧起沈思浩通川宿禽囀木散山澤一蒼然漠¶
<pb:KR4h0117_WYG_055-9a>¶
漠沙上路沄沄洲外田猶當依逺樹斷續欲窮天¶
　　　送韓將軍還邊¶
白馬羽林兒揚鞭薄暮時獨將輕騎出暗與伏兵期雨¶
雪移軍逺旌旗上壠遲聖心戎寄重未許譲恩私¶
　　　晩春卧病喜振上人見訪¶
卧牀如舊日窺户易傷春靈夀扶衰力芭蕉對病身道¶
心空寂寞時物自芳新旦夕誰相訪惟當揖上人¶
　　　春行¶
<pb:KR4h0117_WYG_055-9b>¶
侍臣朝謁罷戚里自相通落日青絲騎春風白角雄闗¶
寒塞榆落月白胡天空君逐嫖姚將麒麟有戰功¶
　　　述懷寄衡州令狐相公¶
調元方翼聖軒盖忽言東道以中樞宻心將外理同白¶
頭生逺浪丹葉下髙楓江上蕭踈雨何人對謝公¶
　　　喜入蘭陵望紫閣呈宣上人¶
薙草開三徑巢林喜一枝地寛留種竹泉淺欲開池紫¶
閣當踈牖青松入壞籬從今安僻陋蕭相是吾師¶
<pb:KR4h0117_WYG_055-10a>¶
　　　入南山□師蘭若¶
木隕水歸壑寂然無念心南行有真子被褐息山隂石¶
路瑶草散松門寒景深吾師亦何授自起定中吟¶
　　　送同落第東遊¶
東門有行客落日滿前山聖代誰知者滄洲今獨還片¶
雲歸海暮流水背城閒余亦依嵩潁松花深閉闗¶
　　　喜見外弟又言别¶
十年離亂後長大一相逢問姓驚初見稱名憶舊容别¶
<pb:KR4h0117_WYG_055-10b>¶
來滄海事語罷暮天鐘明日巴陵道秋山又幾重¶
　　　送㐮陽李尚書¶
天寒發梅栁憶昔到襄州樹暖燃紅燭江清展碧油風¶
烟臨峴首雲水接昭丘俗尚春秋學詞稱文選樓都門¶
送旌節符竹領諸侯漢沔分戎寄黎元減聖憂時追山¶
簡興本自習家流莫廢思康樂詩情滿沃洲¶
　　　同崔邠登鸛雀樓¶
鸛雀樓西百尺墻汀洲雲樹共茫茫漢家簫鼓空流水¶
<pb:KR4h0117_WYG_055-11a>¶
魏國山河半夕陽事去千年猶恨速愁來一日即為長¶
風煙併是思歸望逺目飛春亦自傷¶
　　　送賈校書東歸寄振上人¶
北風吹雁數聲悲况指前林是别時秋草不堪頻送逺¶
白雲何處更相期山随匹馬行㸔暮路入寒城獨去遲¶
為問東州故人道江淹已擬恵休詩¶
　　　鹽州過胡兒飲馬泉¶
垂楊著水草如煙舊是胡兒飲馬泉幾處吹笳明月夜¶
<pb:KR4h0117_WYG_055-11b>¶
何人倚劒白雲天從來凍合闗山路今日分流漢使前¶
莫使行人照容鬂恐驚憔悴入新年¶
　　　石樓山見月¶
紫塞連年戍黄砂磧路窮故人今夜宿見月石樓中¶
　　　嘉禾寺見亡友題壁¶
今日憶君處憶君君豈知空餘暗塵字讀罷淚仍垂¶
　　　贈内兄盧綸¶
世故中年别餘生此㑹同却将悲與病來對朗陵翁¶
<pb:KR4h0117_WYG_055-12a>¶
　　　觀騎射¶
邊頭射鵰將走馬出中軍逺見平原上翻身向暮雲¶
　　　幽州賦詩見意時佐劉幕¶
征戍在桑乾年年薊水寒殷勤驛西路北去向長安¶
　　　軍次陽城烽舍¶
何地可澘然陽城烽戍邊今朝望鄉客不飲北流泉¶
　　　惜春傷同幕故人¶
畏老身全老逢春觧惜春今年㸔花伴巳少去年人¶
<pb:KR4h0117_WYG_055-12b>¶
　　　聴唱赤白桃李花¶
赤白桃李花先皇在時曲欲向西宫唱西宫官樹緑¶
　　　送客還幽州¶
惆悵秦城送獨歸薊門雲樹逺依依秋風莫射南來雁¶
從遣承春更北歸¶
　　　漢宫詞¶
漢室長陵小市東珠簾繡戸對春風君王昨日移仙仗¶
玉輦将迎入漢中¶
<pb:KR4h0117_WYG_055-13a>¶
　　　避暑女冠¶
霧袖煙裙雲母冠碧琉璃簟井冰寒焚香欲使三青鳥¶
静拂桐隂上玉壇¶
　　　度破訥沙¶
破訥沙頭雁正飛鸊鵜泉上戰初歸平明日出東南地¶
滿磧寒光生鐵衣¶
　　　拂雲堆¶
漢將新從虜地來旌旗半上拂雲堆單于毎近沙場獵¶
<pb:KR4h0117_WYG_055-13b>¶
南望隂山哭始回¶
　　　汴河曲¶
汴水東流無限春隋家宫闕巳成塵行人莫上長堤望¶
風起楊花愁殺人¶
　　　夜上西城聴梁州曲¶
鴻雁新從北地來聞聲一半却飛回金河戍客腸應斷¶
更在秋風百尺臺¶
　　　暖川¶
<pb:KR4h0117_WYG_055-14a>¶
胡風凍合鸊鵜泉牧馬千羣逐暖川塞外征行無盡日¶
年年移帳雪中天¶
　　　邊思¶
腰懸錦帶佩吳鈎走馬曽防玉塞秋莫似闗西将家子¶
祗將詩思入涼州¶
　　　從軍北征¶
天山雪後海風寒横笛偏吹行路難磧裏征人三十萬¶
一時回向月明㸔¶
<pb:KR4h0117_WYG_055-14b>¶
　　　聴明角¶
繁霜一夜落庭蕪吹角當城漢月孤無限塞鴻飛不度¶
秋風巻入小單于¶
　　　宫怨¶
露濕晴花春殿香月明歌吹在昭陽似將海水添宫漏¶
共滴長門一夜長¶
　　　奉和武相公郊居寓目¶
黄扉晩下禁垣鐘歸坐南闈三萬重獨有月中髙興盡¶
<pb:KR4h0117_WYG_055-15a>¶
雪峰明處見寒松¶
　　　觀石将軍舞¶
微月東南上戍樓琵琶起舞錦纏頭更聞横笛闗山逺¶
白草胡沙西塞秋¶
　　　楊州送客¶
南行直入鷓鴣羣萬嵗橋邊一送君聞道望鄉聞不得¶
梅花暗落嶺頭雲¶
　　　統漢峰下¶
<pb:KR4h0117_WYG_055-15b>¶
統漢峰西降户營黄河戰國擁長城只今已勒燕然石¶
此地無人空月明¶
　　　隋宫燕¶
燕語如傷舊國春宫花一落旋成塵自從一閉風光後¶
幾度飛來不見人¶
　　　上汝州郡樓¶
黄昏鼔角似邊州三十年前上此樓今日山城對垂淚¶
傷心不獨為悲秋¶
<pb:KR4h0117_WYG_055-16a>¶
　　　夜上受降城聞筦¶
回樂峰前沙似雪受降城上月如霜不知何處吹蘆管¶
一夜征人盡望鄉¶
　　　臨滹沱見蕃使列名¶
漠南春色到滹沱碧栁青青塞馬多萬里江山今不閉¶
漢家頻許郅支和¶
　　　寫情¶
水紋珍簟思悠悠千里佳期一夕休從此無心愛良夜¶
<pb:KR4h0117_WYG_055-16b>¶
任他明月下西樓¶
　　　春夜聞笛¶
寒山吹笛喚春歸遷客相㸔淚滿衣洞庭一夜無窮雁¶
不待天明盡北飛¶
　　　送人歸岳陽¶
煙草連天楓樹齊岳陽歸路子規啼春江萬里巴陵戍¶
落日㸔沉碧水西¶
　石倉歴代詩選巻五十五¶
