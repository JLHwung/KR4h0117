# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.074370
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百六
<pb:KR4h0117_WYG_206-1a>¶
欽定四庫全書¶
　石倉歴代詩選巻二百六¶
　　　　　　　　　　　　明　曹學佺　編¶
　宋詩八十三¶
　　高　登¶
　　　還山招陳希韓¶
乾坤莽囘互日月相盪摩百年纔瞬息萬類總么麽是¶
身非我有造物如吾何觸事㑹心少幽棲發興多眷言¶
<pb:KR4h0117_WYG_206-1b>¶
意所適樂此山之阿脩篁擢新榦老木榮舊柯谷聲傳¶
地籟松韻荅天和獨石介而安寒泉淡無波園蔬掇纎¶
嫩名菓仍駢羅細蔫着雨花碧巻受風荷隨意坐莓苔¶
絺衣掛薜蘿得酒即酩酊作詩共吟哦嘯長情浩蕩舞¶
短影婆娑妻孥鹿門趣黄綺商山歌﨑嶇路辭遥迢遞¶
誰見過交親憶同調出處矢靡他每憐傷弓禽因感赴¶
燭蛾自覺此身浮相㸔雙鬢皤人事何時休歸來勿蹉¶
跎¶
<pb:KR4h0117_WYG_206-2a>¶
　　　思歸¶
忽忽巳秋杪言歸欣有期節物想吾廬青蘂繁東籬流¶
匙白雲子蘸甲黄鵞兒對此憶羈旅多應歌式微喜慰¶
倚門心愁銷舉案眉稚子閙簷隙遶膝牽人衣歸興念¶
如許兼程猶苦遲明朝秋色裏烏㡌風披披¶
　　　冐寒行風雨有感¶
號風撼枯枿凍雨凝路塵乾坤秘日月八荒同一雲遥¶
知沙漠寒黯淡愁殺人天涯望不極流淚滿衣巾¶
<pb:KR4h0117_WYG_206-2b>¶
　　　杜門¶
故人方謝客爲問意如何午枕清風足夜窗明月多易¶
招惟酒聖難遣是詩魔一榻君家事何妨獨我過¶
　　　夢遊故山¶
風際氅披鶴雲根杖䇿鳩幽棲知好在歸夢故難留山¶
放數峰出泉分一派流把茆何日辦縳屋䕶松楸¶
　　　送元太¶
但得身長健何妨鬢巳華胸藏爲錦繡筆走是龍蛇作¶
<pb:KR4h0117_WYG_206-3a>¶
椽只三語讀書空五車巻懐巳良計去去卧煙霞¶
　　　水漲謝邑宰送米¶
心知一字不堪煮矻矻窮年黄巻中食粥由來未爲拙¶
儲瓶况乃嗟屢空令君好賢嫓韓愈賤子受賜慚盧仝¶
春水從教遶舎北癡兒不復啼門東¶
　　　中秋對月¶
繡江再見中秋月歲去月圓人尚缺相望千里共嬋娟¶
苦恨亭亭照離别今夕一樽誰與同孟光舉案對梁鴻¶
<pb:KR4h0117_WYG_206-3b>¶
衆雛立侍儼成列以次持杯夀乃翁乃翁㸔月揩病目¶
手足傾頽頭髪秃但願團欒三十秋不計東西與南北¶
　　　臨别示子¶
不能枉道取富貴是致爾輩愁饑寒頻年别離情更惡¶
兩地狼狽心何安從人數寄安否問使我相思懐抱寛¶
平生竊笑曹家兒臨岐莫墮雙闌干¶
　　　乞米¶
臣饑欲死侏儒飽方朔誰憐是歲星館下諸生笑豐暖¶
<pb:KR4h0117_WYG_206-4a>¶
江頭漁父誚獨醒魯公巳作乞米帖陶令旋尋儲粟缾¶
親舊依然眼相向故應特地爲吾青¶
　　　小源欲歸¶
潮頰香醪暈醉紅鐙敲歸路勒青驄水涵萬頃曽孫稼¶
月逗盈衿少女風大誤平生縁畫足無聊中夜祗書空¶
擬將方守難論事直扣天門問化工¶
　　　夜行道中¶
黄茆時節瘴煙濃人在山凹第幾重梁竦負才徒感慨¶
<pb:KR4h0117_WYG_206-4b>¶
嵇康賦性本疎慵此生自斷天休問吾道當年世不容¶
㑹脫幘巾還舊隐鹿門妻子慣相從¶
　　　言懐¶
歸去東皋獨荷犂家林書巻有兒持一無可意身將老¶
萬不如人心自知夢寐摩挲元結頌經從省憶少陵詩¶
體膚饑盡天難問依舊臞然山澤姿¶
　　　九日¶
塞鴈南飛度戍樓一聲天地有餘秋家連滄海難窮目¶
<pb:KR4h0117_WYG_206-5a>¶
人在蠻荒欲盡頭莫効涓涘禆國計况無毛髪爲身謀¶
所須菽水能多少踪跡飄然不繫舟¶
　　　病中雜興¶
長袖深藏批敕手短笻斜倚作詩肩有時極目睨遼漢¶
興在孤鴻落照邊¶
　　附姚孝錫¶
　　　閒居¶
無客訪衰殘柴門盡日闗躭書真是癖惜酒近成慳苔¶
<pb:KR4h0117_WYG_206-5b>¶
徑行捜句茅簷卧㸔山却嫌明鏡裏偏照鬢毛斑¶
　　　用峰山舊韻¶
春水上堤沙春晴散望賖衰年花近眼久客夢還家映¶
日孤鴻没迎風雙燕斜平生江海意早晚送浮槎¶
　　　次韻秋興¶
老畏年光速愁添旅夢多西風著梧竹歸思入烟波夜¶
永憑詩遣衰顔得酒和故溪千樹柳誰復曬漁蓑¶
　　　謁滕茂實祠¶
<pb:KR4h0117_WYG_206-6a>¶
本期蘇鄭共揚䮽不意芝蘭失後凋遺老祗今猶涕淚¶
後生無復識風標西徑度鴈霜前塞滹水樵争日暮橋¶
追想平生英偉魄凌雲一歎豈能招¶
　　　次韻王無競見寄¶
客懐重寄仲宣樓白草黄雲塞上秋山色不隨塵世改¶
水聲還抱故城流隙中畏境都堪玩鏡裏衰顔抵自羞¶
多愧詩人苦相憶逺傳佳句弔清愁¶
　　　感白髪¶
<pb:KR4h0117_WYG_206-6b>¶
彈鋏憑誰聽客歌震雷那復化魚梭梳頭白髪驚新有¶
障眼𤣥花比舊多鄉問阻兵猶隔絶羇懐憑酒暫消磨¶
不須更問今朝客門外元無雀可羅¶
　　　溪橋早春¶
輕黄未染柳梢匀連日溪風捲塞塵乍暖乍寒花信晚¶
相呼相喚鳥聲頻少勤謾挾經綸䇿老懶空餘病患身¶
追憶故園桃李樹年年紅紫爲誰新¶
　　　登樓有懐¶
<pb:KR4h0117_WYG_206-7a>¶
老愧憑欄目力昏百年懐抱向誰論晴空鴈起雲邊塞¶
夕照人歸郭外村因憶昔遊驚迅晷暫將離恨付清樽¶
誰人肯似邊居士逺駕朱輪過雀門¶
　　　歲晚懐二弟¶
少易成歡老易傷壯遊垂白未還鄉煙塵無復音書到¶
魂夢猶疲道路長爆竹又驚新薦歲屠蘇空憶舊傳觴¶
年年此日遥相憶鴻鴈何時續斷腸¶
　　　題柳溪别墅¶
<pb:KR4h0117_WYG_206-7b>¶
雨霄風和不動塵柳邊擕酒賞晴春頻來溪鳥潭相識¶
渡水穿花不避人¶
　¶
　¶
　¶
　¶
　¶
　石倉歴代詩選巻二百六¶
