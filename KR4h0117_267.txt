# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.698834
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百六十七
<pb:KR4h0117_WYG_267-1a>¶
欽定四庫全書¶
　石倉歴代詩選巻二百六十七¶
　　　　　　　　　　　　明　曹學佺　編¶
　元詩三十七¶
　　劉永之¶
　　　秋懐¶
白日行西陸氣候慘以悽沈沈夜未旦皎皎明月輝寒¶
蛩響隂砌羈鳥鳴髙枝耿耿不能寐攬衣起徘徊天道¶
<pb:KR4h0117_WYG_267-1b>¶
諒幽逺人理固多違命彼西方人喟然傷我懐翩翩梁¶
間燕矯矯雲中雁南翔復北逝時序倐已換駕言出西¶
郊登髙縱游觀原野何蕭條流潦方漫漫萇楚有餘悲¶
下泉興永歎安得携美酒聊以娱今旦幽幽澗裏蘭娟¶
娟常自好秋風厲嚴威零落隨百草芬芳豈不美衰榮¶
順天道嗟我平生友離居心懆懆坐令鬢成素為歡當¶
及早晝夜相代更誰能置懐抱凉飈振庭樹浮雲結重¶
隂中情忽不樂拂几彈鳴琴泠泠多苦調零淚沾衣衿¶
<pb:KR4h0117_WYG_267-2a>¶
逺懐東都士登彼北邙岑悵然望京洛五噫發哀吟悠¶
悠千載下誰識古人心¶
　　　門有車馬客¶
門有車馬客駕言發西京備諳興廢事具識治亂情天¶
子既神武儲君復神明鐘鳴啓雙闕王侯方雁行要途¶
無貴戚密地有寒英懐柔建六典戡强用五兵西伐踰¶
葱嶺東征際滄溟北盼讋沙漠南顧定儋瓊金圖啓天¶
秘銀甕發地靈八表既蕩一九有悉來庭鄙人值陽九¶
<pb:KR4h0117_WYG_267-2b>¶
嗟與厄運并慷慨携客歎矯首睎太平¶
　　　翠屏山房為羅伯綱賦¶
結構依茂林開軒靣青嶂浮嵐變朝采宿雨經池上春¶
陽正和煦生意日條暢徑草綠已繁臯蘭葉初放脩翰¶
摩煙霄游鱗泳清漲動息皆自然至理妙無象遺紛便¶
靜觀寂寞諧所尚偃仰丘壑間中情無得䘮¶
　　　秋林讀書圖為章光逺賦¶
疏雨稍侵竹輕颸已滿林山窓敞虚寂席戸映深沈蠨¶
<pb:KR4h0117_WYG_267-3a>¶
蛸或陊几蝸牛時觸琴酌酒磐石上把巻髙梧隂披覽¶
未終帙繁思浩盈衿羲皇倐已逺寂季逓荒滛懐哉魯¶
連子輕世有遐心願保金玉體遺以瑶華音行當拂塵¶
服就子碧山岑¶
　　　舟行膠淺晩泊小橋期至豫章而别則咫尺矣¶
　　　　即事書懐簡何平子¶
偶遇乘槎侣因辭下澤車客程兼旦暮川路滯風沙石¶
碎愁鵞子汀長怯犬牙急湍騰雪馬淺溜蹙霜花聚舫¶
<pb:KR4h0117_WYG_267-3b>¶
時連鷁攢篙若鬬蛇去留因地利漂泊任天涯洲指黄¶
牛近山瞻白鶴遐潭煙迷浦溆㟁火識人家繫纜安樁¶
栻偎篷宿葦葭中宵漁響歇向曉雁聲譁忽憶别期促¶
還憐光景賒劒愁分紫氣酒喜酌彤霞坎𡒄身如寄蹉¶
跎鬢欲華相期何處好勾漏問丹砂¶
　　　池閣獨坐懐周伯寜諸公¶
香閣林光合氷簾水霧銷虚池含碧鑑古甃疊青瑶境¶
托祗園逈泉分别圃遙雙桐隂覆地疏竹榦凌霄珍鳥¶
<pb:KR4h0117_WYG_267-4a>¶
銜珠果金魚䕃翠苕輕颸次白紵凉露濕紅綃鸚鵡懐¶
深酌箜篌想緩調含情託柔翰幽賞憶清杓¶
　　　題匡山石室¶
羣山爭盤紆衆壑盡奔放中峰最竒絶直立數千文危¶
構倚石壁靣勢極𢎞敞心神坐超忽雲雨接惝怳山色¶
晩更佳泉聲靜逾響猶言最絶頂臨眺極所往欲窮千¶
里目更試九節杖¶
　　　又¶
<pb:KR4h0117_WYG_267-4b>¶
精廬極蕭爽乃在匡山涯鮮飈泛林木旭日生巖扉樵¶
路隔煙小鐘聲出林遲階前百尺樹倒挂枯藤枝中有¶
避喧者禪誦清四時挽蘿結幽佩紉葉為秋衣靜談逺¶
公傳東林迹已微怡然契𤣥理令我坐忘歸¶
　　　方壺畫軒岐論道圖為道士何仲旭賦¶
彩筆發神祕仙山開畫圖靈文隱玉笈石扇啓金樞寤¶
寐軒岐術結交蘇董徒羽服繫蘿帶笻杖懸藥壺行當¶
謝塵服從子崑崙墟¶
<pb:KR4h0117_WYG_267-5a>¶
　　　綠錦池為定侯賦¶
官沼湛芳泉紅櫳照綺錢藻絲翻玉鯉柳葉曵金蟬日¶
䕶瑰文麗雲廻碧甃圓凌波乘洛佩向月映湘弦樹影¶
浮觴近花隂列籍連鑑湖賔客在共賦綠荷篇¶
　　　野老看雲圖¶
文湍激幽澗白雲流逺山偃仰長松下延眺一怡顔清¶
風拂素服瑶花落樹間拾薪青煙際煮苓供晩飱躭此¶
丘中賞竟日未言還¶
<pb:KR4h0117_WYG_267-5b>¶
　　　楊𢎞中藥室¶
秉志慕冲澹息迹在丘園閒庭徧芳草高窓見逺山采¶
苓陟松逕煮术散榆煙董生垂徃躅嵇子有遺編神宇¶
謝氛濁天倪諒斯全惟當振塵服與子共清言¶
　　　題煙雲臺¶
祠宫儼肅穆靈貺赫然敷藻井垂珠實素壁繪金圖澗¶
長三花樹林栖九子烏遙峰隱殘照丹霞晩漸舒眇然¶
登雲駕誰謂古今殊¶
<pb:KR4h0117_WYG_267-6a>¶
　　　山亭宴坐懐西峰諸友¶
荒溪無來軌山亭逈且深清風左右至夏木靄繁隂飛¶
飛雙珍禽喈喈流好音懐君青霞珮歴亂朱絃琴惟應¶
西峰月可以喻同心¶
　　　經采石望太白墓¶
采石多名酒苔磯水自香昔年李太白於此屢銜觴失¶
意長安道狂歌入楚邦雲煙揮翰墨宫錦製衣裳醉骨¶
埋青嶂荒祠帶夕陽余亦忘機者翩然辭帝鄉田園蕭¶
<pb:KR4h0117_WYG_267-6b>¶
水上井邑葛山旁去去隨鷗鳥煙波正𦕈茫¶
　　　新歲有感寄東席煥章胡居敬¶
積雪蒼茫裏寒山慘淡中艱難經日别漂泊此時同筋¶
力年非壯詩書道未通狼煙春戍火禽語夜溪風心似¶
西橋水滔滔日夕東¶
　　　望香爐峰讀孟浩然詩因述¶
移棹望廬阜香爐舊識名鳥飛千嶂碧日淨片雲青垂¶
瀑長虹下深溪猛虎行松門通佛宇蘿逕遶簷楹業愛¶
<pb:KR4h0117_WYG_267-7a>¶
逺公白詩欣孟子清余方謝羈束幸此共芳聲¶
　　　雪峰詩為蜀人賦¶
岷峨鎮坤維上有太古雪寒光萬壑連皓采千峰列石¶
竇玉泉生琪樹瑶華結拄笏靣嶙峋中懐共髙結¶
　　　山澗讀易軒¶
環環碧澗連靡靡蒼山屬初日照林端春餘鳴布榖松¶
深有去雲苔靜無來躅獨把一篇書時向窓間讀¶
　　　海屋為蕭君賦¶
<pb:KR4h0117_WYG_267-7b>¶
結屋青海上弄影滄江涯手持翡翠竿誤拂珊瑚枝龍¶
嘘春霧合鶴度曉雲垂弱流幾清淺為書報安期¶
　　　題枯林蘭¶
猗蘭生逺壑葳蕤粲玉芳白露漙夕景光風轉朝陽吹¶
簫望澧浦鼓枻向沅湘何以貽逺者徘徊雙鳴璫¶
　　　寓瀟洲田庄¶
暄風變時節春衣猶未換城郭日驅馳郊坰偶遊觀新¶
蕪望中緑飛花坐來滿濁酒聊自傾醉即眠山館¶
<pb:KR4h0117_WYG_267-8a>¶
　　　同劉伯高分韵得羽字¶
僧居謝煩燠蕭條對疎雨碧甃躍金鱗石梁散文羽水¶
氣暗浮窓林煙細縈樹忽憶掉&KR1553;船牽荷弄秋渚¶
　　　贈友人之章貢¶
秋雨正㝠㝠秋風何淅淅對酒送行人憂思坐塡積黄¶
鵠不可馴飛蓬易相識幾日對崆峒滄洲渺難極¶
　　　畦樂園¶
郭南抱甕者乆與世情疎砌長龍鬚草林開燕尾渠轆¶
<pb:KR4h0117_WYG_267-8b>¶
轤花下轉萵苣雨中鋤蔗熟能相寄酬君薤葉書¶
　　　咏荷葉¶
圓緘初出水䂓葢已迎風色迷青鳥度䕃密戲魚通裁¶
衣偏覺爽酌酒乍如空向曉珠搖蕩時㵼玉盤中¶
　　　黄士一為余作墨梅效隂何體¶
朝陽耀白雪微月照寒泉玉環承佩結明珠綴組連不¶
愁歌次闋已向畫圖傳詎是揚州郭偏蒙何遜憐¶
　　　王若水山水¶
<pb:KR4h0117_WYG_267-9a>¶
谷口寒潮上厓隂宿霧開石橋通窈窕金棧寄崔嵬樹¶
暗茅堂閉波明桂楫囘山中花落盡為報豫章臺¶
　　　溪山漁艇圖¶
夕陽延暮景秋色逺冥冥流水雙溪緑寒山九疊青石¶
樓依古木草逕接遙汀釣叟長年在何人問客星¶
　　　和楊伯謙韵¶
酌酒長松下垂蘿拂酒杯異禽窺藥鼎乳鹿卧書臺澗¶
水穿林去山雲帶雨囘相期同結屋不厭野人來¶
<pb:KR4h0117_WYG_267-9b>¶
　　　贈傅元賓兼謝梁徵士¶
百里訪柴荆秋原獨自行屐沾山雨滑衣染澗雲輕賣¶
卜應濳姓工詩不趂名故人枉書札煩為謝髙情¶
　　　玉峽潭陂山庄¶
歲杪涉風煙連村熟芋田路危楓葉斷石險柱根懸鹿¶
栅成山壘漁梁阻澗泉争心逐時化耕鑿喜安然¶
　　　經湖口縣¶
古縣開湖口髙檣集㟁隈山從廬阜起江向武昌來近¶
<pb:KR4h0117_WYG_267-10a>¶
水皆楊柳荒城半草萊客心元自速更遣曉風催¶
　　　題方方壺畫仁智圖為道士王黙囦賦¶
玉簡神仙記瓊臺羽士家軒窓明日月冠佩剪雲霞白¶
鶴窺殘奕青童掃落花憶曾訪丹術楓逕駐輕車¶
　　　茅屋讀書圖¶
峨峨蒼山白雲冐之靈液深漉瀉為清漪帶我林薄環¶
我蓬茨春日載陽卉木華滋呦呦鳴鹿泛泛浮鷖樂此¶
幽獨理我琴册嗟彼聖賢遺我令則顧瞻周道零露在¶
<pb:KR4h0117_WYG_267-10b>¶
草駕言從旃中心懆懆澗有蘭茝山有蕨薇逍遙卒歲¶
皓首為期¶
　　　為潘仲翬題定使君所贈馬郎中畫鶴¶
郎中畫鶴稱第一江海十年多見之蘭皐明月照獨舞¶
雪影參差風倒吹滄洲𤣥圃三山上琪樹金芝日應長¶
萬里懐歸惜羽毛中宵怨别流孤響通泉素壁乆漂零¶
忽見新圖百感并華亭舊歎傷心切赤壁扁舟入夢驚¶
緑錦池邊飼秋雨驃騎多情每同賦相思欲報故人知¶
<pb:KR4h0117_WYG_267-11a>¶
為傳一札東飛去¶
　　　田園幽隱圖¶
我家清江縣城北竹梁花埭環深宅隣屋分燈夜讀書¶
仙山借鹿春耕石蹤跡年來逐轉蓬萬事驚心舊業空¶
無錢買山惟愛畫坐對新圖如夢中柴門茂樹雅相向¶
野水山橋接空曠雨足沙田野犢閒風囘茅屋荒雞唱¶
隔林炊黍起新煙接竹穿籬引澗泉旁隄楊柳皆新種¶
近舍松枝不記年¶
<pb:KR4h0117_WYG_267-11b>¶
　　　題傅商翁觀松瀑圖¶
山風蕭蕭晝寂歴長松落落倚絶壁紫煙乍留青蓋中¶
瀑布迸落蒼厓石山中之人形骨清幅巾藜杖時獨行¶
溪廻&KR0541;絶去無路坐撫瑶琴摸澗聲我亦平生慕真賞¶
十年誤落江湖上故山蕭條乆不歸夜雨秋衾夢長往¶
人生適意無是非雲林乆與幽人期九節預裁青竹杖¶
明朝試拂薜蘿衣¶
　　　和席煥章韻¶
<pb:KR4h0117_WYG_267-12a>¶
西窓山茶初作華屋角枯楊啼早鴉景物蒼茫歲年暮¶
自笑經年猶别家玉梁之山峽江上金洞瓊峰鬱相向¶
却憶幽人住澗隂寄我山中采薇唱昔者登臨訪紫煙¶
石幢題字不知年松杉老大堪圍帶橋水新生勝榜船¶
仙人瘞劒青山麓捫蘿下窺翳修竹服食爭求五色芝¶
咽泉誰試千秋菊于今局促少清閒夢著只在仙厓間¶
世事撩人心懆懆誦君新詩為解顔相親未厭相疏乆¶
鳥鳴嚶嚶思我友曠懐寜訝山陽鍜任逹長躭步兵酒¶
<pb:KR4h0117_WYG_267-12b>¶
獨愁無力濟時紛壯志銷沈老一邨自昔艱難仗豪杰¶
令人長憶李長原¶
　　　送羅與敬歸西昌¶
石龍磯畔多芳草遊子憶家春已老水北楊花撲地飛¶
旁人謾道飛花好愛子不忍别送子到水濆青天孤影¶
飛黄鵠落日長風吹斷雲朝發銅塘津暮宿青泥渡帆¶
過孝通祠漸是西昌路金魚洲逺樹青青三顧浮煙生¶
杳㝠石扶壊道通髙閣水嚙危沙見古城君家正在一¶
<pb:KR4h0117_WYG_267-13a>¶
方住獨有園廬俯江渚昨夜深閨夢逺人相思定倚櫻¶
桃樹¶
　　　行路難¶
涉水多蛟龍跋山多猛虎荒城荆棘上參天大澤脩蛇¶
横草莽百里慘黯無人煙驅車暝行陷泥滓前車軸折¶
後車來行人不覺傍人哀眼前道路已如此何況太行¶
髙崔嵬為君歌路難請君試一聽位髙金多豈是貴擊¶
鐘鼎食何足榮東溝水流西溝涸昨日花開今日落世¶
<pb:KR4h0117_WYG_267-13b>¶
事榮枯反覆手七尺之軀安所托古來賢逹人與時同¶
巻舒龎公鹿門隱馬生鄉曲居欵叚聊乘下澤車何用¶
終朝出畏途¶
　　　題何武子所藏簡天碧松圖¶
蒼松偃蹇如短虬垂肘近人寒不收悲風蕭蕭生晝晦¶
古鬛陊水令人愁錦韀騎馬山隂道石黛空青拂衣好¶
萬里江湖隔壯游坐觀圖畫空山老¶
　　　周所立江村草堂¶
<pb:KR4h0117_WYG_267-14a>¶
將軍舊日曾分禄為結茅堂草覆簷過橋栁暗鳥爭樹¶
當戸花開燕入簾醉書江石嫌雲冷晩飯山苖帶露甜¶
之子多才空白首獨將詞賦擬江淹¶
　　　雲卧山房為了上人賦¶
空山雲卧杳難尋惟許人間禮磬音龍起鉢中生片影¶
鶴歸山頂結輕隂化為法雨沾衣濕散作天花遶座深¶
去住了然無定著祗應猛虎識禪心¶
　　　仙溪書院為何能舉賦¶
<pb:KR4h0117_WYG_267-14b>¶
江海歸來兩鬢霜仙源深處築茅堂參差樹映春山逺¶
窈窕橋通碧澗長金櫃藏書遺鳥迹石田栽玉起虹光¶
只愁來往迷花嶼預擬藤隂問釣航¶
　　　山居圖¶
世傳隱處祗空聞草斷行蹤路不分鬼谷樹深衣濕翠¶
鳯林芝煗石生雲寒泉疊響清琴調白雪飛花逐劒文¶
已約八公携手去青岑從此謝囂氛¶
　　　淵明入社圖¶
<pb:KR4h0117_WYG_267-15a>¶
空山樓觀逺蒼蒼路出深溪石磴長近瀑飛雲經樹濕¶
穿花流水過橋香高僧喜識桄榔杖稚子歡迎薜荔裳¶
入社幾時還出社松隂十里到柴桑¶
　　　北澗春日二首¶
青松遶舍間幽篁白板扉高薜荔墻窓曉禽聲答人語¶
山春蘭氣雜梅香家留渝曲幽居僻草滿臨城舊業荒¶
坐憶交親半淪没不因鳴笛自沾裳¶
喔喔野雞鳴逺林瑶琴揮罷思愔愔寒陵山色難生態¶
<pb:KR4h0117_WYG_267-15b>¶
春入溪雲易合隂畬隴夜燒諳土俗州城晝掩識邊心¶
芳臯杜若相將緑偏覺騷人幽怨深¶
　　　重過何氏北澗¶
北堂宴罷倚微醺竹几燈花坐夜分再酌蘭樽浮緑醑¶
重拈綵筆冩清文山寒嵐氣朝成雨地濕松隂暮起雲¶
休訝野人留戀乆十年江海厭離羣¶
　　　寄淦川友人¶
廢郭浮煙見緑蕪茅茨星散縣樓孤江連戈舫鳴春鸛¶
<pb:KR4h0117_WYG_267-16a>¶
樹對寒煙起夜烏古硯自磨銅雀瓦坐氊還疊𦋺賓瑜¶
市南美酒棃花白最憶青絲繫玉壺¶
　　　送鎻子堅之袁城¶
雪色征袍拂曙飈宜陽西去思飄飄千峰靜對芙蓉幙¶
三峽遙連螮蝀橋棹得雀舟衝雨緩借來驄馬向春驕¶
青年書記相知乆共接秦筝和玉簫¶
　　　和楊允恭金明橋晩眺韻¶
楊烱多才愛碧流金明橋上對汀洲日沈水屋蒹葭晩¶
<pb:KR4h0117_WYG_267-16b>¶
凉入山衣薜荔秋草色淺深行處合嵐光明滅望中浮¶
魚鳬零亂扁舟集渾似東湖釣石頭¶
　　　題鄒惟中西樓¶
西樓逺對鼎山斜野客來尋駕鹿車竹嶼暝煙浮翠黛¶
石田秋雨潤銀沙清樽未酌心先醉往事重論鬢欲華¶
肯借溪南三畆宅從君學種邵平𤓰¶
　　　虞心山遷居隱仙寺奉柬一首¶
山房借得就新泥晏食隨僧拾澗菲隣甕酒香朝可貰¶
<pb:KR4h0117_WYG_267-17a>¶
佛幢燈火夜堪依沙田紫蔗家家熟野逕丹楓處處飛¶
待約彭鏞去相覔哦詩冩徧竹間扉¶
　　　次友人鍾陵眺望有感之作¶
萬堞參差啓四門滄江一望客消魂鳯迷吳女瓊軒月¶
蝶失滕王畫棟雲孤鳥飛空看漸滅連檣依淺坐成醺¶
獨愁交午歸來鶴謾有仙音忍重論¶
　　　寄西峰李緯之¶
漢家仙吏駕雲螭遺跡空存碧蘚滋井底龍飛山客見¶
<pb:KR4h0117_WYG_267-17b>¶
峰頭鹿過野人知芝田舊長千年藥石室新題五字詩¶
寄語山中李道士好將勤學慰深期¶
　　　題宋能敏青壁軒¶
沓嶂層巒翠幾重神光動處有竒逢霧生深谷藏𤣥豹¶
泉落隂厓化玉龍丹篆曉書朱露濕碧窓晴對白雲封¶
何時携我青藜杖結屋來依五粒松¶
　　　題雪林墨竹¶
望霓旌兮雲間吹參差兮湘沚靈雨兮朝飛衝風兮夕¶
<pb:KR4h0117_WYG_267-18a>¶
起憶素手兮同携步捐瑤兮玉趾解翠佩兮明璫寄相¶
思兮千里¶
　　　題趙子深山水¶
山蒼蒼兮嶔崟谷窈窈兮阻深木含滋兮競秀雲欲雨¶
兮晝隂蹇行人兮中流棹扁舟兮容與渺余懐兮曷從¶
望巖扃兮延佇¶
　　　又¶
白露零兮中洲瑤草歇兮歲已遒吹洞簫兮建翠旂望¶
<pb:KR4h0117_WYG_267-18b>¶
佳人兮澹忘歸九疑兮嵯峨衝風起兮水揚波嗟白石¶
兮晝晦思千里兮奈何¶
　　　題緑野春隂圖¶
野色連青靄春流澹碧沄䕷蕪隨處緑離思滿南雲¶
　　　子昂竹石¶
古研麝煤香書傳雨漏墻高齋對松雪隨意寫瀟湘¶
　　　酬别宋贊善大夫景濂二首¶
諸老風流邈不聞誰携徤筆繼清芬南宫新賜郎官佩¶
<pb:KR4h0117_WYG_267-19a>¶
東觀長留太史文¶
西閣垂簾坐夕隂每因朝退共論心文章千載知音少¶
獨立蒼茫感慨深¶
　　　四時詞¶
蘭風吹煗度書幃桃雨烘晴映玉池鬼谷樹深衣濕翠¶
一簾花影碎瑠璃¶
翠竹庭深枕簟凉疎簾風度芰荷香覺來摛藻心如水¶
繭紙新題急就章¶
<pb:KR4h0117_WYG_267-19b>¶
　　　豫章訪曠逹不偶題壁¶
湖上青青萬柳條吹簫曾記醉相邀重來相覔不相遇¶
却駕柴車過市橋¶
　　　庚戍正月僕有金陵之行而商翁將歸高安同¶
　　　　舟至湄湘留數日不能相違夜宿王氏甥西¶
　　　　齋吹簫酌酒為别夫傾盖相逢猶有分攜之¶
　　　　感況平生故人耶書此以見眷戀之情耳¶
鸞簫緩引酒重傾夜乆燈花陊玉罌君向雲山我朝市¶
<pb:KR4h0117_WYG_267-20a>¶
江城風雨倍傷情¶
　　　題竹¶
溪藤潤帶空青色湘竹寒生琬琰文何處幽尋倍追憶¶
夜深山雨隔窓聞¶
　　　題扇與羽士¶
縹緲樓居隔紫霞華陽真逸過君家金盤不薦賓筵實¶
自有𤣥洲五色𤓰¶
　　　聽琴圖為周易題¶
<pb:KR4h0117_WYG_267-20b>¶
韋帶筠冠白㲲衣龍唇鶴足軫文犀試看十指風泉遶¶
曲裏時聞烏夜啼¶
　　　題郭熈春山¶
紫霧春山緑樹齊水流花嶼亂鶯啼蹇驢烏㡌歸來晚¶
恰似成都濯錦溪¶
　　　題扇¶
烏絲細冩蠶頭篆白紵新裁燕尾衫雨過西軒苔色浄¶
澗中雲影似江帆¶
<pb:KR4h0117_WYG_267-21a>¶
五粒松交九節蒲銅缾分水浸珊瑚小窓閒度遊仙曲¶
吹徧參差白玉竿¶
　　　西風古道圖為寺僧賦¶
古道西風疋馬還數家茅屋住秋山只疑路近東林寺¶
遙聽鐘聲暮靄間¶
　　　和曾郁文韻¶
古戍鳴笳起畫樓滿天凉月恨悠悠離人一夜思親夢¶
度盡巴江楚水秋¶
<pb:KR4h0117_WYG_267-21b>¶
　　　題竹¶
小窓新霽緑隂稠隨意揮毫倣薊丘老鶴陊翎囘舞翮¶
洞簫吹徧石林秋¶
楚人江上竹枝歌風雨瀟瀟放櫂過翠黛含顰欲誰怨¶
九疑雲暗奈愁何¶
市裏仙人白兎公手持玉笛向秋風綵雲低度天如水¶
吹作龍吟山月中¶
讀書茅齋夏日長琅玕遶屋似瀟湘山風一夜吹疎雨¶
<pb:KR4h0117_WYG_267-22a>¶
共愛西窓五月凉¶
　　　題扇與何重容¶
溪南溪北水雲村茅屋書燈對掩門昨夜西風送微雨¶
荷花初落槿花繁¶
　　　寄潔齋主人¶
髙齋寂寞誰堪侣陶器單衾與素琴惟有空潭夜深月¶
一泓寒景照人心¶
　　　題扇¶
<pb:KR4h0117_WYG_267-22b>¶
金鳯洲頭倒玉壺銅塘浦口送飛艫他時若記分携處¶
花滿春城聞鷓鴣¶
　　　北澗夏日¶
酒傾蘭勺石泉香衣剪荷盤露氣凉誰料十年江海興¶
閉門疎雨對横塘¶
　　　夜宴定侯宅醉中口占¶
麾羽堂中畫燭明將軍夜醉水西營青樓小婦新承寵¶
彈得凉州第一聲¶
<pb:KR4h0117_WYG_267-23a>¶
　　　墨竹¶
石荷長梢雙鳯尾雷驚空谷九龍章髙秋墜露濃如乳¶
㵼入金盤勝玉漿¶
　　　為何彦修題懸厓古木圖¶
古木蒼蒼帶女蘿峰隂斜蘸石潭波十年不到屏風疊¶
夜雨茅簷幽夢多¶
　　　與何重容¶
百尺長松不記年石牀欹㡌午隂圓何郎茅屋相隣佳¶
<pb:KR4h0117_WYG_267-23b>¶
為煮新茶汲澗泉¶
　　　夜宴凝清軒¶
夜乆燈花落酒缸綵牋題句更催觴今宵獨卧西窓月¶
惟有梅花入夢香¶
　　　題青山白雲圖¶
蒼苔茅屋靣春山飛翠浮嵐晻靄間一别漁磯成十載¶
羞將華髪對青灣¶
　　　墨竹¶
<pb:KR4h0117_WYG_267-24a>¶
白石蒼苔嶰谷秋疎篁古木共清幽折釵書法今誰繼¶
惆悵令人憶薊丘¶
春至黄陵江水生明璫翠珮不勝情微風淅淅聞鸞吹¶
踈雨瀟瀟濕雉旌¶
　　　寫墨竹一枝¶
為君拈筆寫篔簹數尺新梢緑粉香持向西窓聽夜雨¶
高情渾似對瀟湘¶
　　　為彭子𢎞題漁釣圖¶
<pb:KR4h0117_WYG_267-24b>¶
彭郎磯畔小茅堂露滿秋林木葉黄石渚水生魚欲上¶
一江風雨夜鳴榔¶
　　　題北澗精舍¶
石田流水繞生苔翠竹蒼松傍舍栽恰似輞川庄裏住¶
篳門斜對芰荷開¶
　　　題蘭石一幅贈蕭伯輿憲史調閩中¶
武夷山中石如玉西澗無人瑤草青懸厓搴芳思獨往¶
香氣襲衣秋露零¶
<pb:KR4h0117_WYG_267-25a>¶
　　　和何平子韻¶
雪竹霜筠負所期寒雲飛雁影離離懸知磐石蒼苔上¶
猶有山陰道士詩¶
　¶
　¶
　¶
　¶
　¶
<pb:KR4h0117_WYG_267-25b>¶
　¶
　¶
　¶
　¶
　¶
　¶
　¶
　石倉歴代詩選巻二百六十七¶
