# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.592681
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百八十六
<pb:KR4h0117_WYG_186-1a>¶
欽定四庫全書¶
　石倉歴代詩選巻一百八十六¶
　　　　　　　　　　　　明　曹學佺　編¶
　宋詩六十三¶
　　林亦之¶
　　　奉題林稚春菊花枕子歌¶
故人所説菊花枕子把氷丸月下飲秋水一雙明烱烱¶
數在青囊第一品狂風江上吹蒹葭往往得之&KR0286;阮家¶
<pb:KR4h0117_WYG_186-1b>¶
閉門誦詩二十載眼睛損盡生空花建陽小作箸頭書¶
殘更燈火亂蟲魚石渠文字大如斗場屋嵗月又不偶¶
却來南山青草邉東西盡為菊花田手提長筐向山曲¶
一下收拾三百斛昨者昏迷才起來解把簷頭小字讀¶
乃知妙物通羣仙一切藥裹應棄捐¶
　　　丁亥九月十六夜偕李監倉宿龍卧山中聴雨¶
　　　　看月同時事也所謂魚與熊掌兼得之賦詩¶
　　　　一篇以紀其事¶
<pb:KR4h0117_WYG_186-2a>¶
相喚此山來狂風吹我衣把酒桂花下山雲片段飛掩¶
門雨初滴開門月還上倚樹看月明半山聞雨響人間¶
有佳景詩句頗發越何曾似今夕聴雨還看月¶
　　　九月晦日登烽火山¶
興來走上烽火山著足不定秋風寒四邉黄茅滑如雨¶
低頭一看毛髪竪幾年要到紫菜鄉大練小練并東牆¶
如今一時在眼傍白雲浮水天茫茫酒闌更欲弔虎屋¶
無端日脚相催促一奴魋髻一跛足逐我下山如野鹿¶
<pb:KR4h0117_WYG_186-2b>¶
　　　答稚春送瘞鶴銘¶
烹魚䝉尺牘瘞鶴有殘碑老去無他好朝來愜所思幽¶
懷增感激妙處自傾欹喜劇還生嘆如今愛者誰¶
　　　九日遊龍卧山留一夕明日值雨坐超上人房¶
　　　　偶題¶
野興更周遭應遲問大刀山房逢雨好人意與秋高多¶
謝烹鮮乳還令厭濁醪重來須累少欵欵聴蕭騷¶
　　　秋試歸訪緑煙亭¶
<pb:KR4h0117_WYG_186-3a>¶
竹徑縈紆去相逢情若何江從木杪見秋向菊邉多謾¶
有風濤想如今嵗月過惟於交舊裏聴取碧雲歌¶
　　　陳文煥秀才所宅近市慿樓一望西山宛然墮¶
　　　　几案中縣之豪雋唱不下數十百篇野人來¶
　　　　承聴許不必似韻故為之賦一首¶
西山簷外見何必鹿門行近晚江聲合疎簾野意生終¶
朝如此好初月更多情却媿才華鈍三年句不成¶
　　　陪范明府與諸同官飲新亭是夕以莞爾榜之¶
<pb:KR4h0117_WYG_186-3b>¶
　　　　因賦此詩¶
把燭新亭下迂疎聊爾歌酒當清品勝官要野情多燕¶
豆客俱好漁竿人亦過誰知武城笑深自惜蹉跎¶
　　　奉送范宰秩滿還東陽¶
語違今幾日猶更上層巒情自縁君子吾非送長官衝¶
寒去程逺惜别賦詩難政拙為遺愛留將識者看¶
　　　題嚴子陵釣臺¶
莫向金門傲冕旒歸來却要著羊裘乾坤不是劉文叔¶
<pb:KR4h0117_WYG_186-4a>¶
那得長竿到白頭¶
　　　重陽次日登城山¶
城山冷罷冷侵衣湖上重來月滿巵未愛踈籬黄菊日¶
最憐秋水白雲時¶
　　　九日下水口¶
黄花時候苦思鄉急水還家一日强不道南風打頭上¶
客船摇櫓作重陽¶
　　　送井伯赴上庠¶
<pb:KR4h0117_WYG_186-4b>¶
紫薇巷口送征鞍白社村前豆葉寒一賦雕蟲憐小技¶
千山羸馬上長安短檠巳自甘投老健筆胡為未得官¶
鳯閣起家縁六館州人更欲祝東巒¶
　　　舎弟客臨平¶
慿誰為問鶺鴒原燈火三更殞淚痕天逺未知萍梗迹¶
書來説在藕花村年華似汝寧為未場屋如吾巳懶言¶
璧水故人今北去短長門戸好同論¶
　　　憶浮家洞¶
<pb:KR4h0117_WYG_186-5a>¶
萬竹蒼蒼烏鳥啼一江渺渺薜蘿西幽懷動處蘭初長¶
好句來時月巳低年嵗却從為客盡家書長是倩人題¶
疎鐘日落孤村立秋燕梁空歸思迷¶
　　　寄表弟章由之為理曲堆屋廬¶
苦來為客意何為宅舎荒村誰與治别墅雖無輞川畫¶
生涯堪入杜陵詩身如燕子年年去家似漁舟處處移¶
丹井西頭曲堆下更煩嵗晩定疎籬¶
　　　奉寄雲安安撫寶文少卿林黄中¶
<pb:KR4h0117_WYG_186-5b>¶
泥封欵欵下青㝠却使麾童換使軿䕫子城池開幕府¶
杜陵詩巻作圖經十年去國未歸夢萬里看山慿短亭¶
可信明時好人物亂猿啼處是州㕔¶
　　　滕王閣懷古奉呈撫州别駕兼簡戸曹¶
城邉帝子閣西頭水遶南昌故郡流浦曲天長鷗侣小¶
夜深雲浄月華浮澹臺墓暗竹根古孺子亭荒荷葉秋¶
漠漠滄江無了日哦詩休接古人愁¶
　　　鮑待用(已下/輓詩)¶
<pb:KR4h0117_WYG_186-6a>¶
去年一笑荔枝園今嵗重來是墓門縱有青青舊時樹¶
已看斜日照黄昏¶
　　　光澤朱君(諱賡字/師言)二首¶
諸老蕭蕭似巻塵不堪再見素旌新白頭縣尉笭箵浦¶
夜雨寒牕是舊人¶
長記前囘過我廬艱難步履要兒扶莫將馬箠敲門去¶
寒水無人野嶼孤¶
　　　小練林承事(文炳/)二首¶
<pb:KR4h0117_WYG_186-6b>¶
薤歌纔唱巳堪嗟莫道生平隔海涯曾向網山圖上見¶
蛇門東去是君家¶
生前莫問劉郎浦死後還看孟母鄰遥想芻靈穿海出¶
浪頭如屋自愁人¶
　　　盧助教質夫二首¶
山中香火今誰在那聴殘春薤曲新第一傷心惟此老¶
父時諸客巳無人¶
毗耶鈔軸五千巻浄几焚香心自閑蠟燭燒殘春夢㫁¶
<pb:KR4h0117_WYG_186-7a>¶
逢逢哀鼔弔空山¶
　　　方提舉公羙¶
馬上姿容河朔風吁嗟不見夕陽紅長江自小為鄰舎¶
昨日歸來無此翁¶
　　　林伯謨¶
幽情千木外巧思百花前好事如吾子傷心嘆蚤年桃¶
蹊親意悦薤曲里人憐半夜悲笳起凉天野月懸¶
　　　丹井陳子白母¶
<pb:KR4h0117_WYG_186-7b>¶
哀曲梧桐夜何年苜蓿盤敬夫前輩重詩客婦人難十¶
月明朝盡孤墳落日寒鹿門催作黍此意竟長嘆¶
　　　松林林巖叟¶
誰學陶朱去梅花古戍旁平生疎几杖哀曲損肝腸稚¶
子青衿雋東牀緑袖長四更笳鼔動月白水茫茫¶
　　　陳伯順夫婦¶
晴春相見未多時忽嘆霜蕪雪屋非僵瑟樓前方悼往¶
吹簫臺下竟同歸讀書歴歴向秋樹織錦悠悠空曉機¶
<pb:KR4h0117_WYG_186-8a>¶
須信人間伉儷重生年死日不相違¶
　¶
　¶
　¶
　¶
　¶
　¶
　¶
<pb:KR4h0117_WYG_186-8b>¶
　¶
　¶
　¶
　¶
　¶
　¶
　¶
　石倉歴代詩選巻一百八十六¶
