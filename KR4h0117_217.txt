# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.357395
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百十七
<pb:KR4h0117_WYG_217-1a>¶
欽定四庫全書¶
　石倉歴代詩選巻二百十七¶
　　　　　　　　　　　　明　曹學佺　編¶
　宋詩九十四¶
　　裘萬頃¶
　　　出門¶
出門復入門吾行竟安之携書北窗下翻閲聊自怡有¶
懐千載人掩巻還歔欷采采首陽薇戀戀商山芝一裘¶
<pb:KR4h0117_WYG_217-1b>¶
或終身欣然釣江湄斯人不可作斯道日湮微目前稻¶
粱謀鳬雁方齊飛青田寂無音歲晚將疇依慎勿出門¶
去塵埃染人衣¶
　　　菖蒲¶
康廬入吾懐十載馳夢魂踵門者何人遺余以芳蓀歡¶
然得其趣如對五老言幽姿出岩谷常帶氷雪㾗塵容¶
為一洗兩目不復昬忽思三峡流褰衣涉潺湲因仍一¶
寸石浸潤九節根人言可扶老歲月須其蕃茲理諒不¶
<pb:KR4h0117_WYG_217-2a>¶
誣吾將從綺園¶
　　　從人覓墨梅¶
熏爐束詩魂茗椀驅睡思掩闗寂無營翰墨自娛戲山¶
寒溪正清月淡雪初霽橫斜兩三枝見説可人意天機¶
如胸中出手特餘事何時剪氷紈来對病居士¶
　　　題余仲祥松齋¶
芳妍桃李塲紛趨歘成蹊長松坐偃蹇遂爾不見知平¶
生異時人不與俗轉移蕭然塵埃中擅此丘壑奇窗虚¶
<pb:KR4h0117_WYG_217-2b>¶
境逾清四壁風来吹抱琴揖蒼髯喜氣掀兩睂臭味既¶
與同相親不相違直期閲歲寒可但忘朝飢¶
　　　行役¶
宿霧鎖山椒落月掛林側崎嶇歴岡巒髣髴辯阡陌秋¶
髙風露寒道逺時序迫安得歸故園篝燈理書册¶
　　　羅溪橋¶
我来從西昌日日困塵土誰知羅溪橋浄若初過雨長¶
松列左右清風奏宮羽薄暮舍籃輿扁舟渡溪去¶
<pb:KR4h0117_WYG_217-3a>¶
　　　次伯仁善利閣小室韻¶
山林吾所宅夜月恒對影焉知江上人一日過萬境褰¶
裳歩崇䑓有室妍且静徘徊不能去坐見四山暝¶
　　　見雪¶
兀㝠當語誰餉我一簷雪吾廬本来静得此更清絶遥¶
憐北海上往往巳盈尺齧氊人在否母凌漢臣節¶
　　　雨後¶
秋事雨已畢秋容晴為妍新田浮䆉稏餘潤溢潺湲機¶
<pb:KR4h0117_WYG_217-3b>¶
杼蛩聲裏犁鋤鷺影邉吾生一何幸田里又豐年¶
　　　用鄭浮梁韻簡圜師¶
杖屨山蹊窄鐘魚佛界深寒梅殘屋角春霽老牆隂一¶
水元無恙扁舟尚可尋煩思掬清溜為我洗塵心¶
　　　次胡伯仁韻¶
山長飛鳥急江濶去帆微唱晚幾漁笛憑髙一釣磯從¶
君濯氷雪滿袖得珠璣三歎不能已歸来吟夕暉¶
　　　送胡仲立入京¶
<pb:KR4h0117_WYG_217-4a>¶
昔對延英日諸公歎弗如敢言天下事不負案頭書此¶
去朝雙闕懸知有異除榮途方駟&KR0008;未用曳長裾¶
　　　次施真人韻¶
素韠方多難丹砂倘一逢勿疑蕉覆鹿㑹見竹成龍澗¶
水逺仍潔巖花幽更濃行行望仙宇知在最髙峰¶
　　　厭原山中曉行¶
碧雞夜半聲啁哳喚起幽人歩林樾秋髙風露着林木¶
無數寒花泣明月松篁一徑宛如畵石溜涓涓更清絶¶
<pb:KR4h0117_WYG_217-4b>¶
山巔便好結茅廬莫待他年鬢成雪¶
　　　夜坐¶
爐火篝燈孰與同此心吾欲付㝠鴻茅簷巳作渉旬雨¶
蕙帳不禁連夜風一叚清愁詩句裏十分寒事酒杯中¶
溪雲未敢安排雪且聽梅花試小紅¶
　　　玉山道中時赴掌故之命¶
麥苖堆緑菜花黃一簇人家古道傍酒熟不妨邀里巷¶
年豐嬴得事農桑世情只説宦遊好客裏那知歸興長¶
<pb:KR4h0117_WYG_217-5a>¶
我有平生簑笠在釣絲何日理斜陽¶
　　　睡起書懐時諸公相勉再出¶
北窗終日廢書眠一枕清風值萬錢雲度茅簷輕苒苒¶
泉生石砌浄涓涓不嫌雨脚花間注要聽秋聲屋外傳¶
三徑初成吾欲老幕中何用泛紅蓮¶
　　　有感時與李𢎞齋有約¶
去年今日西歸客曝背茅簷又一冬歲月催人雖迅速¶
簡編於我却從容知名焉用詩千首養病聊須酒一鐘¶
<pb:KR4h0117_WYG_217-5b>¶
早晚杖藜脩水去故人相約許相從¶
　　　懐范光伯再用韻¶
梅邉流水碧洄洄都把相思付折梅十載不禁雙淚落¶
一樽期慰九腸回驚殘蝶夢鵲空喜望斷馬蹄人不来¶
咫尺雲山尚如此天涯誰信得追陪¶
　　　用黃子益韻二首¶
青衫日日困塵沙安用浮名與世誇已過半生真似夢¶
未荒三徑且還家恨無沈水紆香穗喜有寒泉㵸茗花¶
<pb:KR4h0117_WYG_217-6a>¶
袖却西歸遮日手園林幽處看桑麻¶
睡起歡然思慮少病餘猶覺應酬艱招揺風月聊須竹¶
收拾烟雲幸有山但要世縁隨水斷莫憂詩債幾時還¶
追奔富貴非吾事且占林泉一味閒¶
　　　題懐秀堂¶
莫敎滿地長莓苔杖屨從今日日来曲徑要隨松巷轉¶
柴門須對石梁開墻頭花木因時種案上圖書任意堆¶
幸有林泉堪寄老忍將雙脚踏塵埃¶
<pb:KR4h0117_WYG_217-6b>¶
　　　大雪次前韻¶
誰知天巧出𤣥機但恠飛璚過眼奇暝立風枝寒雀倦¶
愁吟氷谷曉猿飢蘆花洲渚月明夜栁絮池塘春暮時¶
此景人間不長有寫真傳影正須時¶
　　　兀坐有感¶
意行曾到楚江腰占得雙泉第一寮窗户邃深鐘磬逺¶
客塵都向静中銷¶
　　　癸亥夜夢¶
<pb:KR4h0117_WYG_217-7a>¶
丙夜清眠正熟時夢魂飛去拜丹墀小臣乍得披肝膽¶
感慨分明涕淚垂¶
　　　次余仲庸松風閣韻六首¶
飛花數㸃雨初歇啼鳥一聲春正長讀罷黃庭了無事¶
旋安銀葉試爐香¶
已著遺經洗此心更尋流水濯吾襟經旬不涉溪邉路¶
荇帶苔錢如許深¶
霧閣雲窗先自幽水深那更繞牀流春深紅雨落桃徑¶
<pb:KR4h0117_WYG_217-7b>¶
晝永清風生茗甌¶
簷間新燕幾時来簷外閒花往歲栽丹杏碧桃花落盡¶
緑隂低處結青梅¶
淡月籠花花映窗好風吹竹竹浮香夢回何處一聲笛¶
人静山幽天正凉¶
為憐風雨趣春回故着秋花到處栽蘭菊從来盛風味¶
不妨環繞讀書齋¶
　　　宿翠巖寺呈李𢎞齊僉判¶
<pb:KR4h0117_WYG_217-8a>¶
匡廬勝處君曾到誰是淵明與逺公幸有和陶詩巻在¶
好依蓮社此山中¶
　　　寄宋居士脩叔求庵記¶
翠琰新刋照眼明流傳何日到柴荆從今不恨論交晚¶
我亦碑中有姓名¶
　　　日出¶
日出柴門尚懶開緑隂多處且徘徊槐花滿地無人掃¶
半在牆隂覆紫苔¶
<pb:KR4h0117_WYG_217-8b>¶
　　　早作二首¶
井梧飛葉送秋聲籬菊緘香待晚晴斗柄橫斜河欲沒¶
數山青處亂鴉鳴¶
北窗清冷不成眠風逓蛩聲到枕邉試喚兒童捲疎箔¶
一簾花影月娟娟¶
　　　秋¶
數聲牧笛日將晚一曲樵歌山更幽觧帶盤桓小溪上¶
坐看紅葉汎清流¶
<pb:KR4h0117_WYG_217-9a>¶
　　　上元憶大梵明燈¶
經年不到豫章城燈火遥聞鼓吹聲却憶秋屏䑓上寺¶
綘紗青玉幾長明¶
　　　九日¶
籬落黃花尚自無白衣猶未到吾廬莫令此日負佳節¶
為展淵明采菊圖¶
　　　次仲庸初冬即事¶
常歲霜天分外晴一溪如綀浸氷輪今年風雨寧無夜¶
<pb:KR4h0117_WYG_217-9b>¶
誰與溪梅作小春¶
君家秋實洞庭種小子持来獨未黃莫作蘓州書後夢¶
只今惟欠滿林霜¶
　　　寄元齡弟¶
季也東歸何太遲伯兮西望屢吟詩茅簷昨夜雪深尺¶
人在篷窗知不知¶
　　　雪中再示元徳元齡二弟¶
平生簑笠慣衝寒長憶江湖把釣竿昨夜北窗聞雪作¶
<pb:KR4h0117_WYG_217-10a>¶
夢魂飛到子陵灘¶
青青窗外幾脩篁也學宮梅巧様妝説與惠連須着句¶
雪邉春色到池塘¶
　　　再用韻寄弟¶
無人低唱兩三巵一任璚瑶滿眼飛羅襪暗塵應洗盡¶
月明吾欲看江妃¶
憶昔騎驢犯曉寒酒旗隨處認長竿㶚陵物物皆詩句¶
不用牽船八節灘¶
<pb:KR4h0117_WYG_217-10b>¶
眼前脩潔獨脩篁屢倩東風洗曉籹學舞腰肢困珠玉¶
可憐官栁在寒塘¶
　　　再用韻¶
雪裏鷗盟故未寒小舟南浦着漁竿眼明似近月千里¶
衣冷欲迷雲一灘¶
　　　余從元徳弟借到西郎書齋朝夕其間今二年¶
　　　　矣題戲作病僧寮云¶
華髪蒼顔一病僧向来文史頗闗情只縁世網無由脱¶
<pb:KR4h0117_WYG_217-11a>¶
遂學枯禪度此生¶
病僧行脚歸来後百事無心毎閉寮日射竹窗風葉亂¶
煙凝香鼎篆紋銷¶
　　　寄元齡弟¶
莫怪窮年不入州載書前已㑹盟鷗市朝畢竟多塵事¶
且傍溪山静處留¶
少年妄作功名想説着長安喜欲狂多病年来怕奔走¶
却思雲壑置藤牀¶
<pb:KR4h0117_WYG_217-11b>¶
　　　元齡弟寄悲秋四詩因次¶
支離病骨怯初寒眼底清愁更萬端勉和新詩寄鴻雁¶
江城夜月覓君看¶
　　　余既得烏石岡西望葛壇在雲霄中相去雖逺¶
　　　　山勢不斷林木歴歴可數異時乞靈仙翁不¶
　　　　難矣喜而成詩寄葛壇主人¶
東西知隔幾牛鳴山勢綿綿若引繩待向岡邉結茅屋¶
幅巾遥禮夜壇燈¶
<pb:KR4h0117_WYG_217-12a>¶
　　　寄張仲符時得烏石岡地¶
今人那似古人賢一鍤隨身日醉眠此老有靈應笑我¶
區區常費買山錢¶
寸田天地有長久此訣劉郎却未傳他日馭風蓬島去¶
謾留陳迹在山巔¶
　　　酬余求之¶
枕中久已黃粱熟鏡裏從敎白髪垂但得漁樵分半席¶
此生何必與人知¶
<pb:KR4h0117_WYG_217-12b>¶
雨後輕窗無一塵窗前松竹更清新不妨踏徧莓苔地¶
遺我青鞋有故人¶
　　　别曹敎授¶
從渠栁色自青青莫為行人賦渭城只恐南牆舊時竹¶
誤隨風雨作離聲¶
江花㟁栁太多情長逐春風管送迎我亦思歸歸未得¶
夜窗愁聽杜鵑聲¶
　　　有感¶
<pb:KR4h0117_WYG_217-13a>¶
三四知音總道山荷鋤吾獨在田間人言病驥猶堪秣¶
伏櫪何心十二閑¶
　　　題老悟畵巻¶
吏隱三年楚水頭毎隨鳬雁杙扁舟歸来喜色驚隣里¶
分得瀟湘一片秋¶
　¶
　¶
　¶
<pb:KR4h0117_WYG_217-13b>¶
　¶
　¶
　¶
　¶
　¶
　¶
　¶
　石倉歴代詩選巻二百十七¶
