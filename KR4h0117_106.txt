# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.672966
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百六
<pb:KR4h0117_WYG_106-1a>¶
欽定四庫全書¶
　石倉歴代詩選巻一百六¶
　　　　　　　　　　　　　明　曹學佺　編¶
　方外三¶
　　釋靈一¶
　　　仰詠逺公¶
逺公逢道安一朝棄儒服真機乆消歇世教空拘束誓¶
入羅浮中遂栖廬山曲禪經初纂定佛語新名目鉢帽¶
<pb:KR4h0117_WYG_106-1b>¶
絶朝宗簪裾翻拜伏東林多隱士為我辭榮禄¶
　　　酬皇甫冉將赴無錫于雲門寺贈别¶
湖南通古寺來往意無涯欲識雲門路千峰到若耶春¶
山子敬宅古木謝敷家自可長偕隱那言相去賖¶
　　　宜豐新泉¶
泉源新湧出洞澈映纎雲稍落芙蓉沼初淹苔蘚文素¶
將空意合淨與衆流分每到清宵月泠泠夢裏聞¶
　　　同使君宿大梁驛¶
<pb:KR4h0117_WYG_106-2a>¶
旌旗江上出花外捲簾空夜色臨城月春寒度水風雖¶
然行李别且喜語音同若問匡廬事終身愧逺公¶
　　　靜林寺¶
靜林溪路逺蕭帝有遺踪水撃羅浮磬山鳴于闐鐘燈¶
傳三世火樹老五株松無數煙霞色空聞昔卧龍¶
　　　自大林與韓明府歸郭中精舍¶
野客同舟檝相攜復一歸孤煙生暮景逺岫帶春暉不¶
道還山是誰云向郭非禪門有通隱喧寂共忘機¶
<pb:KR4h0117_WYG_106-2b>¶
　　　贈靈徹禪師¶
禪師來往翠微間萬里千峰到剡山何時共到天台裏¶
身與浮雲處處閒¶
　　　題三僧院¶
虎溪閒月引相過帶雪松枝挂薜蘿無限青山行欲盡¶
白雲深處老僧多¶
　　　宿靜林寺¶
山寺門前多古松溪行欲到己聞鐘中宵引領尋高頂¶
<pb:KR4h0117_WYG_106-3a>¶
月照雲峰凡幾重¶
　　釋無可¶
　　　送吕郎中赴滄州¶
出守滄州去西風送斾旌路遙經幾郡地盡到孤城拜¶
廟千山緑登樓徧海青何人共東望日向積濤生¶
　　　書馬如文石門居¶
别業見高致暮泉喧客亭林迴天闕近雨過石門青野¶
果誰來拾山禽獨卧聽要迎文㑹友時復掃柴扄¶
<pb:KR4h0117_WYG_106-3b>¶
　　　送章正字秩滿東歸¶
朝衣登别席春色滿秦關芸閣吏誰替海門身又還尋¶
僧流水僻見月逺林閒雖是忘機者難齊去住間¶
　　　賦得望逺山送客歸¶
遥山寒雨過正向暮天横隱隱凌雲出蒼蒼與水平何¶
時凝厚地幾處映孤城歸客秋風裏迴㸔傷别情¶
　　　送宜春裴宰是將軍旻之孫¶
垂白方為縣從知大父雄山春南去棹楚夜北飛鴻疊¶
<pb:KR4h0117_WYG_106-4a>¶
嶂和雲滅孤城與嶺通誰知持恵化一境動清風¶
　　　秋夜寄青龍寺空真二上人¶
夜來思道侣木葉向人飄精舍池邊古秋山樹下遙磬¶
寒能幾里雲白已經宵未得同居止蕭然自寂寥¶
　　　經貞女祠¶
　　　李常侍書堂¶
結構因墳籍簷前竹未生塗油窻日早閲槧幌風輕息¶
架蛩驚客垂燈雨過城已應窮古史師律可齊名¶
<pb:KR4h0117_WYG_106-4b>¶
　　　送薛重中丞充太原副使¶
中丞出華省副相晉陽行書答偏州啟籌參上將營踏¶
沙秋馬細吹雨曉笳清正報胡塵滅桃花汾水生¶
　　　冬夜姚侍御宅送李廓少府¶
王事圭峰下將還禁漏餘偶歡新歲近惜别後期踈雪¶
罷見來吏川昏即整車獨吟多暇日應寄栢臺書¶
　　　送沅江宋明府即開府璟之孫¶
初聞從事日鄂渚動芳菲一遂鈞衡薦今為長吏歸人¶
<pb:KR4h0117_WYG_106-5a>¶
臨沅水望雁映楚山飛惟有傳聲政家風重發揮¶
　　　送顥法師往太原講兼呈李司徒¶
近臘辭精舍并州謁尚公路長山忽盡塞廣雪無窮講¶
席開晴壘禪衣涉逺風聞經諸弟子應滿此門中¶
　　　過杏溪寺寄姚員外¶
門逕衆峰頭盤巖復轉溝雲僧隨樹老杏水落江流猿¶
狖有時到秦人今日遊謝公多晩望此景在南樓¶
　　　中秋月¶
<pb:KR4h0117_WYG_106-5b>¶
蟾宜天地靜三五對階蓂照耀超諸夜光芒掩衆星影¶
寒池更澈露冷樹銷青枉值中秋半長乖宿洞庭¶
　　　送朴山人歸日本¶
海霽晩帆開應無鄉信催水從荒外積人指日邉囘望¶
國乗風乆浮天絶島來儻因華夏使書札轉悠哉¶
　　　送姚宰任吉州安福縣¶
落絮滿衣裳攜琴問酒鄉挂帆南入楚到縣半浮湘吏¶
散翠禽下庭閒斑竹長人安宜逺歩沙上蕙蘭香¶
<pb:KR4h0117_WYG_106-6a>¶
　　　送李少府之任臨卭¶
卭南方作尉調補一何卑發論惟公幹承家乃帝枝山¶
長風褭棧江䕃石和嘶舊井王孫宅還尋獨有期¶
　　　遊山寺¶
千峰路盤盡林寺昔何名歩歩入山影房房聞水聲多¶
年人跡斷殘照石隂清自可求居止安閒過此生¶
　　　酬姚員外見過林下¶
掃苔迎五馬蒔藥過申鐘鶴共林僧見雲隨野客逢入¶
<pb:KR4h0117_WYG_106-6b>¶
樓山隔水滴斾露垂松日暮題詩去空知雅調重¶
　　　送人罷舉東遊¶
東堂今己負況此逺行難兼雨風聲過連天草色乾鴻¶
嘶荒壘閉兵燒廣川寒若向龍門宿懸知拭淚看¶
　　　全州冬月陪太守遊池¶
殘臘雪紛紛林間起送君苦吟行迥野投跡向寒雲絶¶
頂晴多去幽泉凍不聞惟應草堂寺高枕脱人羣¶
　　　寄清龍寺原上人¶
<pb:KR4h0117_WYG_106-7a>¶
斂屨入寒竹安禪過漏聲高杉殘子落深井凍痕生擺¶
磬風枝動懸燈雪屋明何當招我宿乗月上方行¶
　　　秋寄從兄賈島¶
暝䖝喧暮色黙思坐西林聽雨寒更徹開門落葉深昔¶
因京邑病併起洞庭心亦是吾兄事遲迴共至今¶
　　　新年¶
燃燈朝復夕漸作長年身紫閣無歸路青門又見春掩¶
關寒過盡開定草生新自有林中趣誰驚嵗去頻¶
<pb:KR4h0117_WYG_106-7b>¶
　　　暮秋宿友人居¶
招我郊居宿開門但苦吟秋眠山燒盡暮歇竹園深寒¶
浦鴻相呌風窻月欲沈翻嫌坐禪石不在此松隂¶
　　　送李騎曹之武寧¶
一嵗一歸寧涼天數騎行河來當塞曲山逺與沙平縱¶
獵旗風巻聽笳帳月生新鴻引寒色迴日滿京城¶
　　　秋日寄勵𤣥先輩¶
楊栁起秋色故人猶未還别離俱自老少壯豈能閒夜¶
<pb:KR4h0117_WYG_106-8a>¶
雨吟殘燭秋城憶逺山何當一相見語黙此林間¶
　　　題青龍寺縱公房¶
從誰得法印不離上方傳夕磬城霜下寒房竹月圓煙¶
殘衰木畔猿住積雲邉未隠滄洲去時來此地禪¶
　　　贈圭峰禪師¶
絶壑禪牀底泉分落石層霧交高頂草雲隠下方燈朝¶
滿傾心客谿連學道僧半旬持一食此事有誰能¶
　　　金州别姚合¶
<pb:KR4h0117_WYG_106-8b>¶
日日西亭上春留到夏殘言之離别易勉以道途難山¶
出一千里溪行三百灘松間樓際月秋入五陵看¶
　　　夏日送田中丞赴蔡州¶
出守汝南城應多戀闕情地遥人乆望風起斾初行楚¶
廟繁蟬斷淮田細雨生賞心知有處蔣宅古津平¶
　　　蘭¶
蘭色結春光氛氲掩衆芳過門階露葉尋澤逕連香畹¶
靜風吹亂亭秋雨引長靈均曾采擷紉佩掛荷裳¶
<pb:KR4h0117_WYG_106-9a>¶
　　　隕葉¶
遶巷夾溪紅蕭條逐北風别林遺宿鳥浮水載鳴虫石¶
小埋初盡枝長落未終帶霜書麗什閒讀白雲中¶
　　　行漢水晩次神灘阻風¶
驚風山半起舟子忽停橈㟁荻吹先亂灘聲落更跳聽¶
松今欲暮過島或明朝若盡平生趣東浮㸔石橋¶
　　　送田中丞使西戎¶
朝元下赤墀玉節使西夷關隴風迴首河湟雪灑旗磧¶
<pb:KR4h0117_WYG_106-9b>¶
沙行幾月戎帳到何時應盡平生志高全大國儀¶
　　　送董正字歸覲毘陵¶
蹔辭讎校去未發見新鴻路入江波上人歸楚邑東山¶
遙晴出樹野極暮連空何以念兄弟應思潔膳同¶
　　　送靈武李侍御¶
靈州天一涯幕客似還家地得江南壤程分磧裏砂禁¶
鹽調上味麥穗結秋花前席因籌畫清吟塞日斜¶
　　　酬厲侍御秋中思歸樹石所居見寄¶
<pb:KR4h0117_WYG_106-10a>¶
三峰居接近數里躡雲行探去通仙境思歸厭宦名月¶
從高掌出泉向亂松鳴坐石眠霞侣秋來短褐成¶
　　　寄興善寺崔律師¶
沐浴前朝像深秋白髪師從來居此寺未省有東池幽¶
石叢圭片孤松動雪枝頃曾聽道話别起逺山思¶
　　　送清散遊太白山¶
巻經歸太白躡蘚别蘿龕若履浮雲上須㸔積翠南倚¶
身松入漢瞑目月離潭此境堪長往塵中事可諳¶
<pb:KR4h0117_WYG_106-10b>¶
　　　送契公自桂陽赴南海¶
南行登嶺首與俗洗煩埃磬罷孤舟發禪移積瘴開中¶
餐湘鳥下朝講海人來莫便將經巻炎方去不迴¶
　　　冬日與諸公㑹宿姚端公宅懐永樂殷侍御¶
柱史靜開筵所思何地偏故人為縣吏五老逺峰前賔¶
榻寒侵樹公庭夜落泉㑹當隨假務一就白雲禪¶
　　　送姚明府赴招義縣¶
濠梁古縣城結束赴王程道路攜家去波濤隔月行車¶
<pb:KR4h0117_WYG_106-11a>¶
臨芳草下吏踐落花迎暮郭山遥見春洲鳥不驚風煙¶
譙國逺桑柘楚田平何以書能化長淮澈海清¶
　　　送韓校書赴江西¶
車馬東門别揚帆過楚津花繁期到幕雪在己離秦吟¶
落江沙月行飛驛騎塵猿聲孤島雨草色五湖春折葦¶
鳴風㟁遥煙起暮蘋鄱江連郡府高興寄何人¶
　　　送李使君赴瓊州兼五州招討使¶
分竹雄兼使南方到海行臨門雙斾引隔嶺五州迎猿¶
<pb:KR4h0117_WYG_106-11b>¶
鶴同枝宿蘭蕉夾道生雲垂前騎失山豁去帆輕雨霧¶
蒸秋㟁江濤震夜城政閒開迥閣欹枕島風生¶
　　　送杜司馬再遊蜀中¶
為客應非願愁成欲别時還遊蜀國去不惜杜陵期劔¶
水啼猿在關林轉棧遲日光低峽口雨勢出峨睂山迥¶
逢殘角雲開識逺夷勿令雙鬢髪併向錦城衰¶
　　　寄羽林盧大夫¶
將軍直禁闈繡服耀金羈羽衛三天靜英豪四塞知望¶
<pb:KR4h0117_WYG_106-12a>¶
雲囘朔雁隔水射宫麋舊國無歸思秋堂夢戰時門風¶
荀氏敵劔藝霍家推計日旌旄下蕭蕭萬馬隨¶
　　惟審¶
　　　賦得黄鳥啼¶
捲簾清夢後芳樹引流鶯隔葉傳春意穿花送曉聲未¶
調雲路翼空負桂枝情莫盡關關興羈愁厭忽生¶
　　　春日旅懐呈知已¶
生涯萬事有蒼蒼應逐流萍任各方春水獨行人漸逺¶
<pb:KR4h0117_WYG_106-12b>¶
故園歸夢夜空長一燈隔浦猿孤嘯數㸃驚心淚滿裳¶
不為知音憐范叔信誰江上問行蔵¶
　　靈徹(字澄源/㑹稽人)¶
　　　聽鶯歌¶
新鶯傍簷曉更悲孤音清泠囀素枝口邊血出語未盡¶
豈是怨恨人不知不食枯桑葚不銜苦李花偶然弄樞¶
機宛轉凌煙霞衆雛飛鳴何跼促自覘游蜂啄枯木𤣥¶
猿何事朝夜啼白鷺長在汀洲宿黑鵰黄鶴豈不高金¶
<pb:KR4h0117_WYG_106-13a>¶
籠玉鈎傷羽毛三江七澤去不得風煙日暮生波濤飛¶
去來莫上高城頭莫下空園裏城頭鴟烏拾羶腥空園¶
燕雀爭泥滓願當結舌舍白雲五月六月一聲不可聞¶
　　　送鑒供奉歸蜀寧親¶
林間出定戀庭闈聖主恩深暫許歸雙樹欲辭金錫冷¶
四花猶向玉階飛梁山拂漢分清境蜀雪和煙惹翠微¶
此去不須求綵服紫衣全勝老萊衣¶
　　　九日和于使君上京¶
<pb:KR4h0117_WYG_106-13b>¶
清晨有高㑹賓從出東方楚俗風煙古汀洲水木涼山¶
情來逺思菊意在重陽心憶華池上從容鵷鷺行¶
　　　宿東林寺¶
天寒猛虎嘯巖穴林下無人空有月千年像教今不聞¶
焚香獨為鬼神説¶
　　　東林寺酬韋丹刺史¶
年老身閒無外事麻衣草座亦容身相逢盡道休官去¶
林下何曾見一人¶
<pb:KR4h0117_WYG_106-14a>¶
　　　答徐廣叔四問¶
童子出家無第行隨師乞食遣稱名長沙豈敢論年幾¶
絳老惟知甲子生¶
　　　歸湖南¶
山邊水邊待月明暫向人間借路行如今還向山邊去¶
只有湖水無路行¶
　　　簡寂觀¶
古松古栢巖壁間猿攀鶴巢古枝折五月有霜六月寒¶
<pb:KR4h0117_WYG_106-14b>¶
時見山翁來取雪¶
　　　逺公墓¶
古墓石稜稜寒雲晩景凝空悲虎溪月不見雁門僧¶
　　　天台山華頂峰¶
天台衆峰外華頂當寒空有時半不見崔嵬在雲中¶
　¶
　¶
　石倉歴代詩選卷一百六¶
