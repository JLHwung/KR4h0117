# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.329211
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷九十一
<pb:KR4h0117_WYG_091-1a>¶
欽定四庫全書¶
　石倉歴代詩選巻九十一¶
　　　　　　　　　　　　明　曹學佺　編¶
　晚唐十八¶
　　李咸用(仕至推官/有抄沙集)¶
　　　闗山月¶
離離天際雲皎皎闗山月羌笛一聲來白盡征人髮嘹¶
唳孤鴻髙蕭索悲風發雪壓塞塵清鵰落沙場闊何當¶
<pb:KR4h0117_WYG_091-1b>¶
胡無人荷戈朝鳳闕¶
　　　雞鳴曲¶
海樹相扶烏影翹戴紅拍翠聲嘐嘐鴛瓦凍危金距趫¶
誇紅鬬氣争相高漏殘雨急風蕭蕭患亂忠臣欺寶刀¶
霜濃月薄星昭昭太平才子能歌謡山翁夢斷出衡茅¶
谷口霧中飢虎號離人枕上心忉忉¶
　　　江南曲¶
江南四月薰風低江南女兒芳步齊晚雲接水共𣺌瀰¶
<pb:KR4h0117_WYG_091-2a>¶
逺沙疊草空萋萋白苧不堪論古意數花猶可醉前溪¶
孤舟有客歸未得鄉夢欲成山鳥啼¶
　　　煌煌京洛行¶
長安近甸巡遊徧洛陽尋有黄龍見千乗萬騎如雷轉¶
差差清蹕祥煙巻百司舊分當王殿太平官屬無遺彦¶
歌鐘沸激香塵散晨旗隠隠羅軒冕周公舊跡生紅蘚¶
瀍澗波光春照晚但聽嵩山萬嵗聲將軍旗鼓何時偃¶
　　　緋桃花歌¶
<pb:KR4h0117_WYG_091-2b>¶
上帝春官思麗絶夭桃變態來新悦便是花中傾國容¶
牡丹露泣長門月野樹滴殘龍戰血曦車碾下朝霞屑¶
惆悵東風未解狂争敎比物芳草歇¶
　　　塘上行¶
横塘日澹秋雲隔浪織輕颸羅幕幕紅綃撇水蕩舟人¶
畫樓摻摻柔荑白鯉魚虚擲無消息花老蓮疎愁未摘¶
却把金釵打綠荷懊惱露珠穿不得¶
　　　長歌行¶
<pb:KR4h0117_WYG_091-3a>¶
要衣須破束欲炙須解牛當年不快意徒為他人留百¶
嵗之約何悠悠華髮星星稀滿頭蛾睂螓首聊我仇圓¶
紅闕白令人愁何不夕引清奏朝翠樓逢花便折遇勝¶
遊鼓腕騰棍晴雷收舞腰困裊垂楊柔象筯擊碎歌勿¶
休玉山未倒非風流眼前有物俱是夢莫將身作黄金¶
讎¶
　　　逺公亭牡丹¶
雁門禪客吟春亭牡丹獨逞花中英雙成膩臉偎雲屏¶
<pb:KR4h0117_WYG_091-3b>¶
百般姿態因風生延年不敢歌傾城朝雲暮雨愁娉婷¶
蘂繁蟻脚粘不行甜迷蜂醉飛無聲廬山根脚含精靈¶
發妍吐秀叢君庭湓江太守多閒情闌朱遶絳留輕盈¶
潺潺緑醴當風傾平頭奴子啾銀笙紅葩艶艶交童星¶
左文右武憐君榮白銅鞮上慚清明¶
　　　秋夕¶
寥廓秋雲薄空庭月影微樹寒棲鳥密砌冷夜蛩稀曉¶
角軍容肅疎鐘客夢歸吟餘何所憶聖主尚宵衣¶
<pb:KR4h0117_WYG_091-4a>¶
　　　邊城聽角¶
戍樓鳴畫角寒露滴金槍細引雲成陣髙催雁著行喚¶
廻邊將夢吹薄曉蟾光未遂終軍志何勞思故鄉¶
　　　寄楚瓊上人¶
遥知無事日静對五峰秋鳥隔寒煙語泉和夕照流凭¶
闌疎磬盡瞑目逺雲收幾度超人句風髙白雪浮¶
　　　遊寺¶
無家身自在時得到蓮宫秋覺暑衣薄老知塵世空幽¶
<pb:KR4h0117_WYG_091-4b>¶
情憐水石野性似萍蓬是處堪閒坐與僧行住同¶
　　　春日¶
浩蕩東風裏徘徊無所親危城三面水古樹一邊春衰¶
世難修道花時不稱貧滔滔天下者何處問通津¶
　　　送従兄坤載¶
忍淚不敢下恐兄情更傷别離當亂世骨肉在他鄉語¶
盡意不盡路長愁更長那堪回首處殘照落衣裳¶
　　　秋日訪同人¶
<pb:KR4h0117_WYG_091-5a>¶
忽憶金蘭友攜琴去自由逺尋寒澗碧深入亂山秋見¶
後却無語别來長獨愁幸逢三五夕露坐對㝠搜¶
　　　送錢契明尊師歸廬山¶
瘦倚青竹杖爐峰指欲歸霜粘行日屨風暖到時衣凭¶
檻雲還在攀松鶴不飛何曾有别恨楊栁自依依¶
　　　贈任肅¶
白髪休相待青雲有路岐莫言多事日虚擲少年時松¶
色寒中出人情難後知聖朝公道在中鵠勿差池¶
<pb:KR4h0117_WYG_091-5b>¶
　　　送曹稅¶
摻袂向春風何時約再逢若教相見密肯恨别離重芳¶
草漁家路殘陽水寺鐘落帆當此處吟興不應慵¶
　　　贈來鵬¶
黙坐非闗悶凝情秪在詩庭閒花落後山静月明時答¶
客言多簡尋僧步稍遲既同和氏璧終有玉人知¶
　　　登樓值雨¶
江徼多佳景秋吟興未窮送來松檻雨半是蓼花風猛¶
<pb:KR4h0117_WYG_091-6a>¶
浪驚翹鷺昏煙呌斷鴻不知今夜客幾處卧寒空¶
　　　送趙舒處士歸廬山¶
歸岫香爐碧行吟步益遲諸侯師不得樵客偶相隨思¶
舊江雲斷談𤣥岳月移秪應張野輩異代作心知¶
　　　冬夕喜友生至¶
天涯行欲徧此夜故人情鄉國别來久干戈還未平燈¶
殘偏有熖雪甚却無聲多少新聞見應須語到明¶
　　　寄嵩陽隠者¶
<pb:KR4h0117_WYG_091-6b>¶
昔年江上别初入亂離中我住匡山北君之少室東信¶
來經險道詩半憶皇風何事猶髙卧巖邊夢未通¶
　　　和脩睦上人聽猿¶
禪客聞猶苦是聲應是啼自然無穏夢何必到巴溪疎¶
雨灑不歇廻風吹暫低此宵秋欲半山在二林西¶
　　　秋興¶
木葉亂飛盡故人猶未還心雖遊紫闕時合在青山近¶
寺僧隣静臨池鶴對閒兵戈如未息名位莫相闗¶
<pb:KR4h0117_WYG_091-7a>¶
　　　秋日疾中寄諸同志¶
閒居無勝事公幹卧來身門静秋風晩人稀古巷深花¶
疎籬菊色葉减井梧陰賴有斯文在時時得共尋¶
　　　題陳正字山居¶
怪來忘禄位習學近瀟湘見處雲山好吟中嵗月長花¶
光籠晚雨樹影浸寒塘幾日憑欄望歸心自頡頏¶
　　　江行¶
瀟湘無事後征棹復嘔啞髙岫留斜照歸鴻背落霞魚¶
<pb:KR4h0117_WYG_091-7b>¶
殘沙岸草蝶寄洑流槎共説干戈苦汀洲减釣家¶
　　　酬鄭進士九江新居見寄¶
躡屐扣柴闗因成盡日閒獨聽黄鳥語深似白雲間萍¶
沼寛於井莎城緑當山前期招我作此景得吟還¶
　　　訪友人不遇¶
出門無至友動即到君家空掩一庭竹去看何寺花短¶
僮應捧杖穉子學擎茶吟罷留題處苔階日影斜¶
　　　小雪¶
<pb:KR4h0117_WYG_091-8a>¶
散漫陰風裏天涯不可收壓松猶未得撲石暫能留閣¶
静縈吟思途長拂旅愁崆峒山北面早想玉成丘¶
　　　和人遊東林¶
一従張野卧雲林勝槩誰人更解尋黄鳥不能言往事¶
白蓮虚發至如今年年上國榮華夢世世髙流水石心¶
始欲共君重悵望紫霄峰外日西沉¶
　　　自君之出矣¶
自君之出矣鸞鏡空塵生思君如明月明月逐君行¶
<pb:KR4h0117_WYG_091-8b>¶
　　　早行¶
北吹微微動旅情不堪分手在平明寒雞不待東方曙¶
喚起征人踏月行¶
　　鄭巢¶
　　　泊靈溪館¶
孤吟疎雨絶荒館亂峰前曉鷺棲危石秋萍滿敗船溜¶
従華頂落樹與赤城連已有求閒意來期在暮年¶
　　　題崔中丞北齋¶
<pb:KR4h0117_WYG_091-9a>¶
湖近草侵庭秋來宦況清寒潮添井味逺漏帶松聲放¶
巻聽泉坐尋僧踏雪行何年各無事髙論宿青城¶
　　　送象上人還山中¶
竹錫與袈裟靈山滿夕霞泉㾗生淨蘚燒力落寒花髙¶
户閒聽雪空牕静擣茶終期宿華頂迢遞説三巴¶
　　　送魏校書赴夏口従事¶
西風吹逺蟬驛路在雲邊獨夢諸山外髙吟二水前夜¶
燈分楚塞秋角滿湘船郡邑多巖竇何妨便學仙¶
<pb:KR4h0117_WYG_091-9b>¶
　　　寄貞法師¶
廵禮知難盡幽人見亦稀幾年潭上過寧待雪中歸逺¶
瀑穿經室寒螿發定衣無因尋道者獨坐對松扉¶
　　　哭虚海上人¶
一化西風外禪流派稍分買碑行暮雨斵石𦵏寒雲静¶
户闗松色荒齋聚鳥羣朗吟聲不倦髙傳有遺文¶
　　　送韋弇¶
挂席曙鐘初家山半在吳㯭聲過逺寺江色潤秋蕪陂¶
<pb:KR4h0117_WYG_091-10a>¶
鶴巢城木邊鴻宿岸蘆知君當永使獨自入菱湖¶
　　　送袁肇歸山陰¶
論文意有違寒雨灑行衣南渡久誰語東山今獨歸河¶
帆因樹落沙鳥背潮飛若值雲門侣多應宿翠㣲¶
　　　送僧歸富春¶
憶過僧禪處遥山抱竹門古房闗蘚色秋逕掃潮㾗石¶
浄聞泉落沙寒見鶴翻終當従此望更與道人言¶
　　　送人赴舉¶
<pb:KR4h0117_WYG_091-10b>¶
篇章動玉京墜葉滿遥程舊國與僧别秋江罷釣行馬¶
過隋代寺檣出楚山城應近嵩陽宿潛聞瀑布聲¶
　　　秋思¶
寒蛩鳴不定郭外水雲幽南浦雁來日北牕人卧秋病¶
身多在逺生計少於愁薄暮西風急清砧響隔樓¶
　　　秋日陪姚郎中登郡中南亭¶
雲水生寒色髙亭發逺心雁來疎角韻槐落减秋陰隔¶
石嘗茶坐當山抱瑟吟久知瀟灑意不似有朝簮¶
<pb:KR4h0117_WYG_091-11a>¶
　　　贈蠻僧¶
南海何年過中林一磬㣲病逢秋雨發心逐暮潮歸久¶
卧前朝寺猶逢故國衣近來慵步履石蘚遶柴扉¶
　　　楚城秋夕¶
故苑多愁夕西風落葉黄寒江侵霧月曉角滿城霜弟¶
姪來書少闗河去路長幾時停桂楫故國隔瀟湘¶
　　　瀑布寺貞上人院¶
林疎多暮蟬師宿北山烟古壁燈薫畫秋琴雨潤絃竹¶
<pb:KR4h0117_WYG_091-11b>¶
間窺逺鶴瀑上取寒泉西嶽沙房住歸期更幾年¶
　　　送靈溪李侍郎¶
貂裘離闕下初佐漢元勲河偃流澌疊沙晴逺樹分牛¶
羊歸暮靄鼓角調寒雲中夕蕭闗宿邊聲不可聞¶
　　　宿天竺寺¶
暮過潭上寺獨宿白雲間鐘磬遥連樹星河半隔山石¶
中泉闇落松外户初闗却憶終南裏前秋此夕還¶
　　　送省空上人歸南嶽¶
<pb:KR4h0117_WYG_091-12a>¶
言歸衡嶽寺舊院樹𡨕𡨕坐石縫孤衲尋龕補壊經嶠¶
雲籠曙磬潭卉著秋瓶誰伴髙牕宿禪衣挂草亭¶
　　　送琇上人¶
古殿焚香外清羸坐石稜茶烟開瓦雪鶴迹上潭冰孤¶
磬侵雲動靈山隔水登白雲歸意逺舊寺在廬陵¶
　　　送人南遊¶
南京路悄然欹石潄流泉逺寺寒雲外揚帆暑雨前雁¶
行廻曉岫蜃色上湖田更想清吟處多同隠者眠¶
<pb:KR4h0117_WYG_091-12b>¶
　　　題崔行先石室别墅¶
山空水遶籬幾日此棲遲採菊頻秋醉留僧擬夜棊桂¶
陰生野菌石縫結寒澌更喜連幽洞惟君與我知¶
　　　送李式¶
瀟湘路沓然清興起秋前去寺多隨磬看山半在船緑¶
雲天外鶴紅樹雨中蟬莫使遊華頂逍遥更過年¶
　　　陳氏園林¶
當門三四峰髙興幾人同尋鶴新泉外留僧古木中蟬¶
<pb:KR4h0117_WYG_091-13a>¶
鳴槐葉雨魚散芰荷風多喜陪幽賞清吟遶石叢¶
　　　送邊使¶
關河度幾重邊色上離容灞水方為别沙場又入冬曙¶
鵰廻大斾夜雪没前峰漢使多長策須令逺國従¶
　　　和姚郎中題凝公院¶
石房寒竹連白晝坐㝠然片衲何山至空堂幾夜禪葉¶
侵經上字冰結硯中泉雪夕誰同話懸燈古像前¶
　　　送姚郎中罷郡遊越¶
<pb:KR4h0117_WYG_091-13b>¶
逍遥方罷郡髙興接東甌幾處行杉逕何時宿石樓潮¶
聲穿古竇華影在空舟惆悵雲門路無因得従遊¶
　　　送衡州薛従事¶
吟去望雙旌滄洲晚氣清遥分髙岳色逓出逺蟬聲楚¶
霽雲連寺湘寒浪伯城孤猿不可聽白髮應時生¶
　　王周¶
　　　泊姑孰口¶
杳杳金陵路難禁欲斷魂雨晴山有態風晩水無㾗逺¶
<pb:KR4h0117_WYG_091-14a>¶
色千檣岸愁聲一笛村如何遣懐抱詩畢自開樽¶
　　　富池口¶
扁舟閒引望望極更盤桓山密礙江曲雨多饒地寒短¶
莎烟苒苒驚浪雪漫漫欲冩愁何限鄉闗在一端¶
　　　題㕔壁¶
永日無他念孤清吏隠心竹聲并雪碎溪色共烟深數¶
息閒凭几緣情黙寄琴誰知同寂寞相與結知音¶
　　　西山晚景和¶
<pb:KR4h0117_WYG_091-14b>¶
一片殘陽景朦朧淡月中蘭芽紆嫰紫棃頰抹生紅琴¶
阮資清格冠簮養素風烟霄半知已吏隠少相同¶
　　　早春西園¶
引步攜笻竹西園小逕通雪欹梅蔕緑春入杏梢紅静¶
意崖穿溜孤愁笛破空如何將此景收拾向圖中¶
　　　采桑女¶
采桑知蠶飢投梭惜夜遲誰誇羅綺叢新畫學月眉¶
　　　渡溪¶
<pb:KR4h0117_WYG_091-15a>¶
渡溪溪水急水濺羅衣濕日暮猶未歸盈盈水邊立¶
　　　霞¶
拂拂生殘暉層層如裂緋天風剪成片疑作仙人衣¶
　　　巴江¶
巴江江水色一帶濃藍碧仙女瑟瑟衣風梭晩來織¶
　　　湖口驛¶
柴桑分色載圖經屈曲山光展畫屏最是蘆洲東北望¶
人家殘照隔烟汀¶
<pb:KR4h0117_WYG_091-15b>¶
　　　宿疎陂驛¶
秋染棠棃葉半紅荆州東望草平空誰知孤宦天涯意¶
微雨瀟瀟古驛中¶
　　　再經秭歸¶
總角曾隨上峽船尋思如夢可凄然夜深孤館重來宿¶
枕底灘聲似舊年¶
　　　巫山公署壁有無名山戲書二韻¶
南陵直上路盤盤平地凌雲勢萬端堪笑巴民猶不厭¶
<pb:KR4h0117_WYG_091-16a>¶
更嫌山少畫來看¶
　　　㑹噲岑山人¶
渝州江畔忽相逢説隠西山最上峰畧坐移時又分别¶
片雲孤鶴一枝笻¶
　　　䕫州病中¶
隠几經旬疾未痊寒燈孤驛若為眠郡樓昨夜西風急¶
一　一更籌到枕前¶
　　　無題二首¶
<pb:KR4h0117_WYG_091-16b>¶
冰雪肌膚力不勝落花飛絮遶風亭不知何事鞦韆下¶
蹙破愁眉兩㸃青¶
棃花如雪已相迷更被驚烏半夜啼簾巻玉樓人寂寂¶
一鈎新月未沉西¶
　　　道中未開木杏花¶
粉英香萼有千般無限行人立馬看村女浴蠶桑柘緑¶
枉將顔色忍春寒¶
　　　大石嶺驛梅花¶
<pb:KR4h0117_WYG_091-17a>¶
仙中姑射接瑶姬成陣清香擁路岐半出驛牆誰畫得¶
雪英相倚兩三枝¶
　　　和杜運使巴峽地暖節物與中土異黯然有感¶
垂栁參差破緑芽此中依約欲飛花春光是處傷離别¶
何況歸期未有涯¶
　　于鄴¶
　　　西還¶
不繫與舟閒悠悠吳楚間羞將新白髮却到舊青山一¶
<pb:KR4h0117_WYG_091-17b>¶
葉初飛樹幾人同入闗長安家尚在秋至又西還¶
　　　東門路¶
東門車馬路此路在浮沉白日若不落紅塵應更深從¶
來名利計惟見寵辱驚所以青青草年年生漢陰¶
　　　客中¶
楚人歌竹枝遊子淚沾衣異國久為客寒宵方夢歸一¶
封書未返千樹葉齊飛南過洞庭水更應消息稀¶
　　　孤雲¶
<pb:KR4h0117_WYG_091-18a>¶
南北各萬里有雲心更閒因風離海上伴月到人間洛¶
浦少髙樹長安無舊山徘徊不可駐漠漠更東還¶
　　　夜與故人別¶
白日去難駐故人非舊容今宵一别後何處復相逢過¶
楚水千里到秦山幾重語來天又曉月落滿城鐘¶
　　　南遊¶
窮秋幾日雨處處生蒼苔舊國寄書後涼天方雁來露¶
繁山草濕洲暖水花開去盡同行客一帆猶未回¶
<pb:KR4h0117_WYG_091-18b>¶
　　　洛陽道¶
浮世若浮雲千回故復新旋添青草塜更有白頭人嵗¶
暮客將老雲晴山欲春行行車與馬不盡洛陽塵¶
　　　題華山麻處士¶
貴賤各擾擾皆逢朝市間到此鳥無跡始知君獨閒冰¶
破聽敷水雪晴看華山西牕寂寞處而我坐忘還¶
　　　書懐¶
長安多路岐西去欲何依浮世只如此舊山長憶歸自¶
<pb:KR4h0117_WYG_091-19a>¶
離京國久應巳故人稀好與孤雲住孤雲無是非¶
　　　逺水¶
悔作望南浦望中生逺愁因知人易老為有水東流欲¶
附故鄉信不逢歸客舟萋萋兩岸草又度一年秋¶
　　　贈隠者¶
石室掃無塵人寰與此分飛來南浦樹半是華山雲浮¶
世幾多事平生俱不聞寒川滿西日空照雁成羣¶
　　　山上樹¶
<pb:KR4h0117_WYG_091-19b>¶
日暖山上路鳥啼知已春忽逢幽隠處如見獨醒人石¶
冷開常晩風多落亦頻樵夫應不識嵗久伐為薪¶
　　　路旁草¶
春至始青青香車碾巳平不知山下穏來遶路旁生毎¶
嵗有人去何時無馬行應隨塵與土吹滿洛陽城¶
　　　江樓春望¶
樓下長江路舟車晝不閒鳥聲非故國春色是他山一¶
望雲復水幾重河與闗愁心隨落日萬里各西還¶
<pb:KR4h0117_WYG_091-20a>¶
　　　秋夕聞雁¶
星漢欲沉盡誰家砧未休忽聞涼雁至如報桂陵秋千¶
樹又黄葉幾人新白頭洞庭今夜客一半却登舟¶
　　　夜泊湘江¶
北風吹楚樹此地獨先秋何事屈原恨不隨湘水流涼¶
天生半月竟夕伴孤舟一作南行客無成空白頭¶
　　　感情¶
青山長寂寞南望獨髙歌四海故人盡九原新塜多西¶
<pb:KR4h0117_WYG_091-20b>¶
沉浮世日東注逝川波不使年華駐此生看幾何¶
　　　春雨函谷¶
幾度作遊客客行長苦辛愁看函谷路老盡布衣人嵗¶
逺闗猶困時移草亦春何當名利息遣此絶征輪¶
　　　寄友人¶
長安清渭東遊子迹重重此去紅塵路難尋君馬蹤昔¶
時輕一别漸老貴相逢應戀嵩陽住嵩山有古松¶
　　　尋僧不遇¶
<pb:KR4h0117_WYG_091-21a>¶
數歇度烟水漸非塵俗間泉聲入秋寺月色徧寒山石¶
路幾回雪竹房猶閉關不知雙樹客何處與雲閒¶
　　　天南憶故人¶
獨行千里塵軋軋轉征輪一别巳多日總看成老人洞¶
庭雪不下故國草應春二月烟波暖南風生緑蘋¶
　　　南遊有感¶
杜陵無厚業不得駐車輪重到曽遊處多非舊主人東¶
風千嶺樹西日一洲蘋好度湘江水湘江水復春¶
<pb:KR4h0117_WYG_091-21b>¶
　　　詠蟬¶
江頭一聲起芳嵗已難留聽此髙林上遥知故國秋應¶
催風落葉似勸客廻舟不是新蟬苦年年自有愁¶
　　　題長春宫¶
莫問古宮名古宮空有城惟應東去水不改舊時聲¶
　　　髙樓¶
逺天明月出照此誰家樓上有羅衣色涼風吹不休¶
　　伍喬¶
<pb:KR4h0117_WYG_091-22a>¶
　　　冬日道中¶
去去天涯無定期瘦童羸馬共依依暮烟江口客來絶¶
寒葉嶺頭人住稀帶雪野風吹旅思入雲山火照行衣¶
釣臺吟閣滄洲在應為初心未得歸¶
　　　僻居秋思寄友人¶
門巷秋歸更寂寥雨餘閒砌委蘭苗夢廻月夜蟲吟壁¶
病起茅齋藥滿瓢澤國舊遊關逺思竹林前㑹負佳招¶
身名未立猶辛苦何許流年晩鬂凋¶
<pb:KR4h0117_WYG_091-22b>¶
　　　寄落星史虚白處士¶
白雲峰下古溪頭曾與提壺爛熳遊登閣共看彭蠡水¶
圍爐相憶杜陵秋棊𤣥不厭通髙品句妙多容隔嵗酬¶
别後相思時一望暮山空碧水空流¶
　　　僻居酬友人¶
僻居雖愛近林泉幽逕閒居碧蘚連向竹掩扉隨鶴息¶
就溪安石學僧禪古琴帶月音聲亮山果經霜氣味全¶
多謝故交憐朴野隔雲時復寄佳篇¶
<pb:KR4h0117_WYG_091-23a>¶
　　　遊西山龍泉禪寺¶
疊巘層峰坐可觀枕門流水更潺湲曉鐘聲徹洞溪逺¶
夏木影籠軒檻寒幽逕乍尋衣屨潤古堂頻宿夢魂安¶
因嗟城郭營營事不得長遊空鬢殘¶
　　　宿灊山¶
一入仙山萬慮寛夜深寧厭倚虚欄鶴和雲影宿髙水¶
人帶月光登古壇芝术露濃溪塢白薜蘿風起殿廊寒¶
更陪羽客論真理不覺初鐘叩曉殘¶
<pb:KR4h0117_WYG_091-23b>¶
　　　九江旅夜寄山中故人¶
弱栁風髙逺漏沉坐來難便息愁吟江城雪盡寒猶在¶
客舍燈孤夜正深塵土積年粘旅服闗山無處寄歸心¶
此時遥羡閒眠侣静掩雲扉卧一林¶
　　　遊西禪¶
逺岫當軒列翠光髙僧一衲萬縁忘碧松影裏地長潤¶
白藕花中水亦香雲自雨前生淨石鶴于鐘後宿長廊¶
遊人戀此吟終日盛暑樓臺早有涼¶
<pb:KR4h0117_WYG_091-24a>¶
　　　寄史處士¶
長羡閒居一水湄吟情髙古有誰知石樓待月横琴久¶
漁浦經風下釣遲僻塢落花多掩徑舊山殘燒幾侵籬¶
松門别後無消息早晚重應躡屐隨¶
　　劉兼¶
　　　送文英大師¶
屈指平陽别社蓮蟾光一百度曽圓孤雲自在知何處¶
薄宦參差亦信緣山郡披風方穆若花時分袂更凄然¶
<pb:KR4h0117_WYG_091-24b>¶
揺鞭相送嘉陵岸廻首羣峰隔翠烟¶
　　　春怨¶
繡林紅岸落花鈿故去新來感自然絶塞杪春悲漢月¶
長林深夜泣湘絃錦書雁斷應難寄菱鏡鸞孤貌可憐¶
獨倚畫屏人不㑹夢魂纔到戌樓邊¶
　　　秋夕書事¶
揺落江天萬木空雁行斜戛塞垣風征閨搗月離愁逺¶
舊館眠雲旅夢通郢客豈能陪下里臯禽争肯戀樊籠¶
<pb:KR4h0117_WYG_091-25a>¶
此心曠蕩誰相許盡在南華十巻中¶
　　　晩樓寓懐¶
薄暮疎林宿鳥還倚樓垂袂復憑欄月沉江底珠輪淨¶
雲鎖峰頭玉葉寒劉毅暫貧雖壯志馮唐將老自低顔¶
無言獨對秋風立擬把朝簪換釣竿¶
　　　貴遊¶
繡衣公子宴池塘淑景融融萬卉芳珠翠照天春未老¶
管絃臨水日初長風飄栁線金成穗雨洗棃花玉有香¶
<pb:KR4h0117_WYG_091-25b>¶
醉後不能離綺席擬憑青帝繫斜陽¶
　　　中春宴遊¶
二月風光似洞天紅英翠萼簇芳筵楚王雲雨迷巫峽¶
江令文章媚蜀箋歌黛久顰春岫斂舞衣新繡曉霞鮮¶
酒闌香袂初分散笑指漁翁立暮煙¶
　　　登樓寓望¶
憑髙多是偶汍瀾紅葉何期客思殘萬疊雲山供逺恨¶
一軒風物送秋寒背琴鶴客歸松逕横笛牛童卧蓼灘¶
<pb:KR4h0117_WYG_091-26a>¶
獨倚郡樓無限意夕陽西下水漫漫¶
　　　夢歸故園二首¶
桐葉飛霜落井欄菱花藏雪忍相看夜牕颯颯揺風竹¶
秋枕迢迢夢故山臨水釣舟横葦岸隔溪禪侶啟柴闗¶
覺來依舊三更月離緒鄉心起萬端¶
舊館秋寒一夢長水簾疎影入廻塘宦情率爾拖漁艇¶
客恨依然在燕梁白鷺獨飄山面雪紅蕖全謝鏡中霜¶
起來不語無人㑹醉倚東軒半夕陽¶
<pb:KR4h0117_WYG_091-26b>¶
　　　玉燭花¶
裊裊香英三四枝亭亭紅艷照堦墀正當晩檻初開處¶
恰似春闈就試時少女不吹方熠爚東君偏惜未離披¶
夜深斜倚朱欄外擬把隣光借與誰¶
　　　春晩閒望¶
東風滿地有棃花祗把琴心殢酒家立處晩樓横短笛¶
望中春草接平沙雁行斷續晴天逺燕翼參差翠幕斜¶
歸計未成頭欲白釣舟煙浪思無涯¶
<pb:KR4h0117_WYG_091-27a>¶
　　　寄酬滑州文秀大師¶
分飛屈指十三年菡萏峰頭别社蓮薄宦偶然來左蜀¶
孤雲何事在南燕一封瑶簡音初達兩處金沙色共圓¶
珍重湯休惠佳句郡齋吟久不成眠¶
　　　送二郎君歸長安¶
我兒辭去淚雙流蜀郡秦川兩處愁紅葉滿山歸故國¶
黄茅徧地往他州荷衣曉挂慙官吏菱鏡秋窺訪鬢髹¶
好向雲泉營舊隠莫敎莊叟畏犧牛¶
<pb:KR4h0117_WYG_091-27b>¶
　　　登郡樓書懐¶
偶奉綸書蒞旭川郡樓嘉致盡依然松欹鳥道雲藏寺¶
月滿漁舟水浸天望帝古祠花簇簇錦城歸路草芊芊¶
有時倚檻垂雙袂故國風光似眼前¶
　　　郡樓閒望書懐¶
郡城樓閣遶江濱風物清秋入望頻銅鼔祭龍雲塞廟¶
蘆花飄市雪粘人蓮披浄沼羣香散鷺㸃寒煙玉片新¶
歸去杜陵池館在且將朝服拂埃塵¶
<pb:KR4h0117_WYG_091-28a>¶
　　　郡齋寓興¶
依約樊川似旭川郡齋風物盡蕭然秋庭碧蘚鋪雲錦¶
晩閣紅蕖簇水仙醉筆語狂揮粉壁歌梁塵亂拂花鈿¶
情懐放蕩無羇束地角天涯亦信縁¶
　　　春宵¶
春雲春日共朦朧滿院棃花半夜風宿酒未醒珠箔巻¶
艷歌初闋玉樓空五湖范蠡才堪重六印蘇秦道不同¶
再取素琴聊假寐南柯靈夢莫相通¶
<pb:KR4h0117_WYG_091-28b>¶
　　　春遊¶
栁成金穗草如茵載酒尋花共賞春自入醉鄉君莫問¶
十年風景在三秦¶
　　　春夜¶
薄薄春雲籠皓月杏花滿地堆香雪醉垂羅袂倚朱欄¶
小數玉仙歌未闋¶
　¶
　石倉歴代詩選巻九十一¶
