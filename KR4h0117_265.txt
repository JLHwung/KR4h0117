# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.640489
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百六十五
<pb:KR4h0117_WYG_265-1a>¶
欽定四庫全書¶
　石倉歴代詩選巻二百六十五¶
　　　　　　　　　　　　明　曹學佺　編¶
　元詩三十五¶
　　倪　瓚¶
　　　夜泊芙蓉洲走筆寄鍊師¶
芙蓉猶滿渚疎桐已殞霜泊舟菰蒲中吳山隱微陽因¶
懐静黙士竹林閟𤣥房煮茗汲寒澗燒丹生夜光憶與¶
<pb:KR4h0117_WYG_265-1b>¶
鄭炎軰閒咏步修廊時余有所思顧瞻重徜徉庭下生¶
苔蘚牖間繙詩章奕勢鄭老勝酒榼郯生將雅歌雜詼¶
諧列坐飛羽觴子歸日己晩棗栗亦傾筐揮手輙謝别¶
暮宿荒城傍遲明趨所期待子鄭公堂晨往遂至昬企¶
望徒倀倀乃嗟仙真馭固非世所望惻惻理歸棹泛泛¶
秋浦長還尋甫里陸更醉山隂王素冠斯馳贈喜知終¶
未忘余兹將逺適旅泊猶彷徨微風動虗碧初月照石¶
梁曠望對清景賦詩托陳郎茯苓思同煮夜雨共匡牀¶
<pb:KR4h0117_WYG_265-2a>¶
　　　走筆次陶蓬韻送葉㕘謀歸金華¶
手把玉芙蓉青天騎白龍出入人間世飛鴻踏雪踪瑤¶
草粲可拾羣峰森玉立璧月挂天南離離星斗濕君昔¶
在山時玉韞山有輝因同白雲出更與白雲歸白雲無¶
定處詎只山中住河漢共縈紆經天復東注金華牧羊¶
人遊戲不生嗔笑拂巖前石行看海底塵手調白羽箭¶
陋彼磨銅硯一語不投機歸歟寜再見用士始郭隗全¶
趙終相如項王疑亞父竟爾龍為魚擾擾何時己百年¶
<pb:KR4h0117_WYG_265-2b>¶
聊寄耳良也報仇歸言從赤松子去山今幾年還山大¶
學仙天台司馬宅雲氣近相連¶
　　　𤣥文館讀書¶
真館何沈沈寥廓神明居陽庭肅宏敞丹林鬱扶疎睠¶
言兹遊息脫屣榮利區簷榱初日麗池臺凉雨餘焚香¶
破幽寐飲水聊舒徐潛心觀道妙諷咏古人書懐澄神¶
自怡意愜理遺無誰云黄唐逺泊然天地初迴首撫八¶
荒紛攘蚍蜉如願從逍遙遊何許崑崙墟¶
<pb:KR4h0117_WYG_265-3a>¶
　　　春日雲林齋居¶
池泉春漲深逕苔夕隂滿諷詠紫霞篇馳情華陽館晴¶
嵐拂書幌飛花浮茗盌階下松粉黄窓間雲氣暖石梁¶
蘿䔍垂翳翳行踪斷非與世相違㝠栖乆忘返¶
　　　蕭閒道館聽袁南宫彈琴是日風雨蕭然有感¶
　　　　而作¶
玉琴轉清亮風雨更飄颻踈桐䕃髙館朱槿耀芳條生¶
物曷可遏撫事發長謠弱齡陪清讌櫛髪想垂髫相見¶
<pb:KR4h0117_WYG_265-3b>¶
日已老離居夢且遙秋江眇雲水去鶴影搖搖¶
　　　和答吳寅夫對雨見懐¶
溽雲變隂晦零雨隨風濤的皪集蓮池飄颻灑蘭臯朱¶
絲緩瑤瑟緑錢生寳刀撫事增慨慷端居倦遊遨處世¶
每慚桞懐人徒咏陶脆質愛靈藥閒情宣弱毫¶
　　　述懐¶
讀書衡茅下秋深黄葉多原上見逺山被褐起行歌依¶
依墟里間農叟荷蓧過華林散清月寒水澹無波遐哉¶
<pb:KR4h0117_WYG_265-4a>¶
悽遁情身外豈有他人生行樂耳富貴將如何¶
　　　早春對雨寄懐張外史¶
林外苦泥雨憂來不可絶掀帷望天際春風吹木末飛¶
蘿散成霧細草緑如髪念子獨髙世南山修隱訣撫弄¶
無絃琴招邀青天月神安形不凋跡髙行自潔思之不¶
可見饑渴何由歇願為鸞鵠翔南遊拂松雪¶
　　　戊寅十二月丹丘柯博士過林下賦詩次韻以¶
　　　　酬答¶
<pb:KR4h0117_WYG_265-4b>¶
積雪被長坂卧疴守中林山川雖云阻舟楫肯見㝷傾¶
葢何必舊相知亦已深驚風飄枯條清池冒重隂聮翩¶
雙黄鵠飛鳴緑水潯顧望思鬱紆徘徊發悲吟願言齊¶
羽翮金石固其心歡樂何由替黄髪期滿簪¶
　　　古詩送友仁賢良之京師¶
吳山朝靄外闔門春雨餘超忽孤帆逺天末浮雲舒君¶
今北闕遊我栖南山廬荷鋤事耕作閉戸詠詩書髙林¶
鳴禽曙青苔行迹踈還期茅簷下一枉故人車¶
<pb:KR4h0117_WYG_265-5a>¶
　　　贈惟寅¶
隱几方熟睡故人來扣扉一笑無言説清坐澹忘機衣¶
上松蘿雨袖中南澗薇知爾山中來山中無是非三十¶
不娶妻四十不出仕逍遙巖岫間翳名以自肆何曾問¶
理亂豈復陳羙刺髙懐如漢隂終老無機事¶
　　　送惟寅¶
春江煙靄綠逺樹明清旭歸鴈影斜斜鳴聲斷復續陳¶
君掛帆去似與鴈相逐水際白雲度山中甘雨足安得¶
<pb:KR4h0117_WYG_265-5b>¶
從耦耕柴門藝松菊去去且入城懐抱向誰傾姚公有¶
古道虗夷多逺情俾爾遂髙隱狂歌樂幽貞¶
　　　聽錢文則彈琴¶
牛鳴野窌中雞登山木上黄鍾雜姑洗舂容以清亮别¶
鵠暮鳴飛流水春演漾愛爾絃手忘令我形神暢憶昔¶
擅能事宋袁余所向錢君生獨後超軼絶塵鞅操琴晩¶
聞道月斧揮天匠杳如清廟瑟朱絃聽歎唱古道乆寂¶
寥古音亦淪喪促軫淚沾纓歌詩重悲悵¶
<pb:KR4h0117_WYG_265-6a>¶
　　　為張來儀賦匡山讀書處¶
廬山鬱岧嶤上有香爐峰影落碧天外翠玉琢芙蓉牽¶
蘿讀書處雲燈無行踪猶遺石巖苔花開紫丰茸愁心¶
飛春雪寳劒沈雙龍應化蘇躭鶴歸栖千歳松仙巖採¶
芝叟乆别倘相逢¶
　　　題驪山圖¶
校獵上林苑洗馬昆明池霜威肅笳鼔雲氣畫車旗馬¶
班陳賦咏衛霍綏蠻夷王風既未逺文明方在兹逶迤¶
<pb:KR4h0117_WYG_265-6b>¶
霄漢上鳯凰尚來儀¶
　　　送馬生¶
送子淮南行繫舟江㟁柳翠影舞晴煙落我盃中酒舉¶
杯向落日春水浮天碧時見白鷗飛雪光翻綺席應笑¶
披羊裘獨釣漁邊石¶
　　　黄本中書齋為冩寄傲窓圖¶
庭樹緑交䕃時鳥語清綿春竹羅逕笋夏花敷沼蓮慨¶
然三季後契彼羲農前古井汲修綆空齋絙素絃長歌¶
<pb:KR4h0117_WYG_265-7a>¶
歸去來悟悦陶公賢終尋桃源崦息景窮幽𤣥¶
　　　為徐有常畫葉湖别墅¶
葉湖水淪漪松陵在其西望見吴門山波上翠眉低白¶
蘋晩風起寒煙逺樹齊水蕉籠筆格露桞罩金堤居貞¶
寜汲汲旅泊自栖栖屛處觀魚鳥風雨夜烏啼¶
　　　煮石山房¶
汲澗煮白石雲栖南澗隈敲石發新火荆薪藉餘灰坐¶
候升降理静觀寒燠媒遂忘石鼎沸乍疑山雨來丹成¶
<pb:KR4h0117_WYG_265-7b>¶
同此術鶴化詎能猜我亦餐金液清淺笑蓬萊¶
　　　九日過彦行用韻一首¶
蕩舟煙景晩舉杯當素秋黄花忽在眼白髪仍滿頭臨¶
流發悲歎援琴歌楚調罷席更淹留明月波間照何事¶
鹿皮翁逃名隱屠釣¶
　　　題趙若巖龍山精舍¶
我生倦馳騖無機如漢隂重遊古蘭若對山開我襟風¶
流李謫仙賞静諧夙心琅然哦新詩如聞大雅音回首¶
<pb:KR4h0117_WYG_265-8a>¶
石林晩白雲花雨深¶
　　　蕭閒館夜坐¶
隱几忽不寐竹露下泠泠青燈澹斜月薄帷張寒㕔躁¶
煩息中動希静無外聆窅然𤣥虗際詎知有身形¶
　　　雙寺精舍新秋追知戎昱長安秋夕¶
秋暑晩差凉茗餘眠獨早清風振庭柯寒蛩吟露草晨¶
興靣流水西望吴門道不知人事劇但見青山好¶
　　　偶成¶
<pb:KR4h0117_WYG_265-8b>¶
積雨不肯休蕭條使人愁哀吟四壁静病卧百蟲秋開¶
門望原野江湖漭交流誰能載羙酒為我散煩憂¶
　　　送章錬師并寄鄭有道¶
良覿忽云阻桐花今亦繁落日滿洲渚揚舲念孤鶱因¶
懐息機叟藴真從灌園晨掃石上雲佇子接清言¶
　　　冬日窓上水影¶
日池浮湛澹霞牖上縈迴敷腴三素雲照耀青蓮臺髙¶
流輝自下含漪歛復開尸坐以黙觀静極自春回¶
<pb:KR4h0117_WYG_265-9a>¶
　　　雲泉為王光大賦¶
髙齋靣絶壁林密徑難尋風落松上雪零亂幽磵隂皓¶
潔映鶴氅清圓和瑤琴閒咏以自樂聊用忘華簪¶
　　　懐寄強行之常州學官¶
君在西溪上年年楊柳春提壺坐柳下邀我見情真青¶
葉己垂帶白花還覆蘋别來今見柳思爾采芳芹¶
　　　己卯正月十八日與申屠彦徳遊虎丘得客字¶
余適偶入城本是山中客舟經二王宅弔古覽陳迹松¶
<pb:KR4h0117_WYG_265-9b>¶
隂始亭午嵐氣忽歛夕欲去仍徘徊題詩滿苔石¶
　　　杜真人聽松軒¶
計籌白石頂聞有丹丘生和玉飲晨露褰林餐絳英止¶
鶴眠松警螢火照書明為善得仙道翛然不近名¶
　　　泊舟¶
泊舟嘉樹下開牖碧江潯慨然念黄落景憇惜清隂多¶
暇觀魚鳥容與一登臨蜕迹塵喧乆欲寡天機深¶
　　　貞松白雪軒分韻¶
<pb:KR4h0117_WYG_265-10a>¶
境静塵慮清雨餘山光變池館閟虗閒琴樽申繾綣蔚¶
哉春木榮憇我飛翮倦石間有題字苔蝕己難辨¶
　　　寄楊廉夫¶
吳松江水春汀洲多緑蘋彈琴吹鐵笛中有古衣巾我¶
欲載羙酒長歌東問津漁舟狎鷗鳥花下訪秦人¶
　　　寄李隱者¶
南洲新月色照見水中蘋便欲乘清影沿源訪隱淪君¶
住鈿山湖緑酒松花春夢披寒雪去疑是剡溪濱¶
<pb:KR4h0117_WYG_265-10b>¶
　　　寄韓介石¶
江上雨雲歇夕陽歌吹濛朱絃彈緑綺令我憶韓衆魚¶
戲弱藻下鳥飛明鏡中夢乘清浦月直過霅溪東¶
　　　贈友生¶
春林積雨晴江渚煙波緑谷鳥語綿蠻澗泉聲斷續蘿¶
逕與來踪空山開伐木時援清琴坐還同白雲宿¶
　　　龍門茶屋圖¶
龍門秋月影茶屋白雲泉不與世人賞瑤草自年年上¶
<pb:KR4h0117_WYG_265-11a>¶
有天池水松風舞淪漣何當躡飛鳬去采池中蓮¶
　　　尋友人不遇¶
洲渚多落英泝流尋逺山輕舟載羙酒搖蕩緑波間俯¶
詠拾瑤草遐思隘塵寰夤緣忽失遇悵望迷空還¶
　　　次張仲舉韻¶
秧疇蒔己遍午饁休中林忽聞軺車至攬衣欣慨深遂¶
尋修竹下共憇西澗隂汲泉以煮茗遐哉遺世心¶
　　　池蓮詠¶
<pb:KR4h0117_WYG_265-11b>¶
迴翔波間風的歴葉上露清池結素彩華月映微步雲¶
隂花房歛雨歇芳氣度欲去拾明璫踟蹰惜遲暮¶
　　　徐氏南園對雨¶
櫻桃花欲落風雨暮凄迷忽憶郊園日竹林通澗西弱¶
蔓滋野援蘭葉長芳畦念我當時友蒿萊沒舊蹊¶
　　　與張貞居雲林堂宴集分韻得春字¶
青苔網庭除曠然無俗塵依微樵逕接曲密農圃隣鳴¶
禽忽變夏踈花尚駐春坐對盈樽酒欣從心所親¶
<pb:KR4h0117_WYG_265-12a>¶
　　　題張氏叢竹軒¶
髙軒自虗曠幽竹亦叢生苔石寒依玉風泉夜炙笙治¶
冠輕可著醖酒緑因名好折青鸞尾仙壇掃月明¶
　　　秋日贈張茂實¶
乆客東海上秋風吹練裠放言愛荘叟笑癖如陸雲采¶
藥清晨出哦詩静夜聞滄浪可濯足吾與爾為羣¶
　　　為文舉畫泖山圖因題¶
華亭西畔路來訪舊時踪月浸半江水蓮開九朶峰酒¶
<pb:KR4h0117_WYG_265-12b>¶
杯時可把林叟或相從興盡泠然去雲濤起壑松¶
　　　次韻酬彛齋見詒¶
荆溪丘壑逺暇日得躋攀野客時相過髙人意自閒開¶
門看修竹卜宅近青山勝事今寜有幽吟一解顔¶
　　　送僧¶
聞説四明道山川似若耶去依阿育塔還宿梵王家野¶
井封殘雪江船聚晩沙光公强健否持底作生涯¶
　　　寄徐仲清¶
<pb:KR4h0117_WYG_265-13a>¶
巖谷採靈藥蕭條栖道情白雲簷下宿海鶴堦前鳴燕¶
爼登春菌晨餐脯竹萌時憑五㵼水好過蘭陵城¶
　　　畫竹贈王光大¶
荆溪王隱士相見每從容借地仍裁竹巢雲獨傍松青¶
苔盤石浄嘉樹緑隂重約我同栖遁嵩髙第幾峰¶
　　　題漁樵友巻¶
釣渚復燕山逃名宇宙間一篙春水浄半畆落花閒鷗¶
鳥時親狎松雲共往還厭聞塵世事緬邈不相闗¶
<pb:KR4h0117_WYG_265-13b>¶
　　　題元材上壁¶
蕭條江上寺迢遞白雲横坐待髙僧乆時聞落葉聲鴟¶
夷懐往事張翰有餘情獨悼扁舟去門前潮未生¶
　　　題王元用秋水軒¶
秋水如玉涵緑蒲玉壺羙酒清若無佳人倚窓調錦瑟¶
文君勸酒坐當壚昔年種柳遶漢南樹今搖落人何堪¶
惟有年年秋水至翠煙石黛漾晴嵐開軒清映臨秋水¶
斜日荷花淡相倚凌波微步襪生塵交甫凝情珮還委¶
<pb:KR4h0117_WYG_265-14a>¶
　　　餘不溪詞¶
　　開𤣥館在餘不溪濵距溪無百步上清王真人所¶
　　立溪流冬夏盈演玉光澄映與他水特異故為名¶
　　焉庚午歳春因市藥過浙江趨便道將歸梅里俯¶
　　斯水而悦之泝流閒詠盥濯平津顧瞻壇宇近在¶
　　東麓遂舍舟造其下真人為出酒脯燕嘯巖洞竟¶
　　日乃返悠悠徂歳忽已十有七寒暑矣余既為農¶
　　畎畆身依稼穯復邇政繁奔走州里欲為昔遊其¶
<pb:KR4h0117_WYG_265-14b>¶
　　可得乎錬師下騫物表閒情夷朗周覽宇内將還¶
　　真館余因訪像疇昔之所覩極道山之清婉追賦¶
　　短章以餞斯别若夫超踪溷濁逍遙𤣥邁葢深志¶
　　於是矣覽而詠言能無動悲慨乎¶
餘不溪水緑生薲放舟演漾當青春舟隨鶴影忽行逺¶
洞口桃花飛接人雲松蔽虧煙蘿席儼在溪東之石壁¶
羽人垂衣坐鼔簧饋我晨餐芝菌香從兹更發洞庭渚¶
濯髪咸池臨故鄉¶
<pb:KR4h0117_WYG_265-15a>¶
　　　歳己酉八月十四日寓甫里之野人居劉君元¶
　　　　暉邀余酌酒快雪齋中對月理咏因賦長句¶
凉月紛紛疑積雪凝暉散彩白于銀此時獨酌開軒坐¶
便欲剡溪尋隱淪爾營茅齋名快雪我醉行吟踏秋月¶
河漢無聲風露寒心境泠然一髙潔¶
　　　送潭州魯總管¶
翽翽文鵷飛渡淮葳蕤五采下天階西疇昨夜雨初徧¶
田父謳歌有好懐湘潭山色隨輕轂談笑來為此州牧¶
<pb:KR4h0117_WYG_265-15b>¶
隔㟁桐林散綺霞三月洞庭春水綠¶
　　　寄王叔明¶
幾夢山隂王右軍筆精墨妙最能文每將竹影撫秋月¶
更愛山居冩白雲秘笈封題饒古跡雅懐蕭散逸人羣¶
今年七夕聞多事曝畫繙書到夕曛¶
　　　八月三日與劉道益連床夜話風雨凄然五日¶
　　　　開霽道益賦詩見貽次韻一首¶
扁舟小泊菰蒲雨𤣥論却消身意塵空寂室中無侍者¶
<pb:KR4h0117_WYG_265-16a>¶
蕭條雲外不羈人酒杯畏病不復舉燈火新凉差可親¶
嫋嫋秋風振庭樹緑波芳草似初春¶
　　　春日送别余秀才¶
翼翼髙帆開逺天緑波芳草隨煙綿春林風雨集憂思¶
茅屋琴書移晝眠文采由來庾信少草聖近誇張旭顛¶
百年聚散如落葉行客居人誰可憐¶
　　　春日試筆¶
喜看新酒似鵞黄己有春風拂草堂二月江南初破柳¶
<pb:KR4h0117_WYG_265-16b>¶
扁舟晩下獨鳴榔苔生不碍山人屐花發應連野老墻¶
羙酒己&KR0838;千日醉莫將時事攪愁腸¶
　　　用王叔明韻題畫¶
王郎筆力追前軰海岳新圖入卧遊獨鶴眠松猶警露¶
孤猿挂樹忽驚秋陶潛澤畔五株柳范蠡湖中一葉舟¶
同煮茯苓期歳暮殘生此外更何求¶
　　　居竹軒¶
翠竹如雲江水春結茅依竹住江濱階前迸笋從侵逕¶
<pb:KR4h0117_WYG_265-17a>¶
雨後垂隂欲覆隣映葉黄鸝還自語傍人白鶴自能馴¶
遥知静者忘聲色滿屋清風未覺貧¶
　　　送杭州謝總管¶
南省迢遙阻北京張公開府任豪英守臣視爵等侯伯¶
僕射親民如父兄錢廟有碑刓夜雨岳墳無樹著秋聲¶
好將飲食濡饑渴何待三年報政成¶
　　　寄熈本明¶
白首遙知得道餘不聞詩思近何如髙齋夜雪同誰話¶
<pb:KR4h0117_WYG_265-17b>¶
古木寒山獨自居夢裏只尋行去路愁時聊讀寄來書¶
夕陽溪上多飛鳥若箇能看影是虗¶
　　　送徐子素¶
山館留君纔一月梅花無數倚霜晴垂簾幽閣團雲影¶
貯火茶爐作雨聲深竹每容馴鹿卧青山時與道人行¶
歸舟載得梁溪雪惆悵隣雞月四更¶
　　　三月一日自松陵過華亭¶
竹西鶯語太丁寜斜日山光澹翠屏春與繁花俱欲謝¶
<pb:KR4h0117_WYG_265-18a>¶
人如中酒不能醒鷗明野水孤帆影鶻没長天逺樹青¶
舟楫何堪更留滯待窮幽賞過華亭¶
　　　次韻姑蘇錢塘懐古¶
釀酒劒池水玉壺清若無揮杯送落月山鬼共歌呼松¶
間燈如漆白骨漫寒蕪¶
江山國破後弔古一經行輦路苔花碧御溝菰葉生古¶
蹟今寜有新城江上横¶
　　　夜作古木怪石因題¶
<pb:KR4h0117_WYG_265-18b>¶
夜遊西園渚初日光炯炯徙倚巖石下愛此林中影¶
　　　題秋亭曉色圖¶
園林夏雨歇旭日照蒼苔誰見竹亭裏孤坐興悠哉¶
　　　追和戎昱寄錬師¶
雲霧軒窓倚半空少霞銘處識新宫遙看一片秋山色¶
鶴影徘徊明月中¶
　　　雙井院前小立¶
山色微茫好放船秋渠野水夕陽邊西風更灑菰蒲雨¶
<pb:KR4h0117_WYG_265-19a>¶
羡爾沙鷗自在眠¶
　　　次韻曹都水¶
夜寒館裏挑燈宿山罽重敷六尺牀隱几蕭條聽塢雨¶
竹林煙幕煮茶香¶
　　　次韻春雨¶
黯黯春雲映戸輕緑蕪斜日忽開晴依微野逕泉侵盡¶
風落桐花逺思生¶
　　　絶句¶
<pb:KR4h0117_WYG_265-19b>¶
醉喚吳姬舞踏筵風欄花陣亦回旋愁生細雨寒煙外¶
詩在青蘋白鳥邊¶
　　　别潘先軰¶
君來煙草正凄迷君去溪頭柳葉齊挂席中流竟東上¶
莫重回首向荆溪¶
　　　寄友¶
二月江水清接天楊柳隔江搖緑煙一夜愁心似春雪¶
隨風舞影落君前¶
<pb:KR4h0117_WYG_265-20a>¶
　　　竹枝詞¶
春愁如雪不能消又見清明賣桞條傷心玉照堂前月¶
空照錢塘夜夜潮¶
　　　題畵¶
樓閣參差霞綺開峰巒重複水縈廻赤欄橋外垂楊下¶
步月吹笙向此來¶
　　　六月五日偶成¶
坐看青苔欲上衣一池春水靄餘暉荒村盡日無車馬¶
<pb:KR4h0117_WYG_265-20b>¶
時有殘雲伴鶴歸¶
　　　二月十五日雨作¶
風軒紅杏散餘霞堤草青青桃欲花寒食清明看又近¶
滿川煙雨亂鳴蛙¶
　　　題畵贈崔子文¶
性癖居幽每起遲一來溪口意凄迷林亭曉色蒼茫裏¶
目送風帆過水西¶
　　　贈曹徳昭¶
<pb:KR4h0117_WYG_265-21a>¶
谷口桐林落絳霞仙帆初泊野人家蕭閒館裏青苔合¶
看到堦前芍藥花¶
　　　客舍詠牽牛花¶
小盤承露浄鉛華玉顆依稀染碧霞弱質幽姿娛我老¶
傍人籬落蔓秋花¶
　　　清明後題¶
野棠花落又清明楊柳青青人耦耕春物闌珊成底事¶
半江踈雨暮潮平¶
<pb:KR4h0117_WYG_265-21b>¶
　　　追和蘇文忠墨蹟巻中詩韻¶
奎章閣下掌經綸清淺蓬萊又幾春三十六宫秋寂寂¶
金盤冷露泣仙人¶
　　　聞竹枝歌因效其聲¶
鈿山湖影接松江橘葉青青柿葉黄要冩新詩寄音信¶
西風斷鴈不成行¶
　　　看花仕女圖¶
畵圖常識春風靣雲霧衣裳楚楚裁為問人間春幾許¶
<pb:KR4h0117_WYG_265-22a>¶
石欄西畔牡丹開¶
　　　剖瓜士女圖¶
月彎分破翠團團六月人間風露寒誰覔東陵故侯去¶
但知華屋薦金盤¶
　　　煙雨¶
煙雨空濛逺樹齊人家樹底自成蹊只因二月呉松尾¶
渚際維舟聽竹鷄¶
　　　十月¶
<pb:KR4h0117_WYG_265-22b>¶
十月江南未隕霜青楓欲赤碧梧黄停橈坐對西山晩¶
新鴈題書已著行¶
　　　春雨¶
春雨蕭條獨掩扉庭柯逕篠緑依依莫思南渚停舟處¶
煙柳垂隂滿釣磯¶
　　　晚照軒偶題¶
簷前幽鳥自相呼池上紅蕖映緑蒲五月夜凉如八月¶
一窓風雨夢南湖¶
<pb:KR4h0117_WYG_265-23a>¶
　　　畵竹贈申彦學¶
吳松江水似清湘煙雨孤篷道路長冩出無聲斷膓句¶
鷓鴣啼處竹蒼蒼¶
　　　題畵¶
長江秋色渺無際鴻鴈來時水拍天七十二灣明月夜¶
荻花楓葉覆漁船¶
　　　偶成¶
紫燕低飛不動塵黄鸝嬌小未勝春東風緑徧門前草¶
<pb:KR4h0117_WYG_265-23b>¶
暮雨寒煙愁殺人¶
　　　為潘仁仲冩梧竹草亭¶
翠竹蕭蕭倚碧梧一亭聊以賦閒居浮杯樂飲思潘岳¶
藻思春江濯錦如¶
　　附泰不花¶
　　　春日次宋顯夫韻¶
帝城三月多春色南陌風光畵不如躑躅花深啼杜宇¶
鸕鷀灘暖聚王餘玉樓似是秦宫宅金水元非鄭國渠¶
<pb:KR4h0117_WYG_265-24a>¶
處處笙歌移白日揚雄空讀五車書¶
　　　汴梁懐古¶
花石岡前麋鹿過中原秋色動闗河欲詢故國傷心事¶
忍聽前朝皓齒歌蔓草有風嘶石馬荆榛無月泣銅駞¶
人間富貴皆如夢不獨興亡感慨多¶
　　　京師上元夜¶
華月澄澄宿霧收萬家燈火見皇州天閽虎豹依霄漢¶
人海魚龍混斗牛公子錦韀鳴玉勒内家珠箔控銀鈎¶
<pb:KR4h0117_WYG_265-24b>¶
道傍亦有揚雄宅寂寞芸窓冷似秋¶
　　　賦得上林鶯送張兵曹¶
春日陽闗道鶯聲滿上林來從金谷曉飛度玉樓隂柳¶
嫩難分色歌停稍辯音明朝空解語人去落花深¶
　　　寄姚子仲¶
懶趨青瑣備朝班焚却銀魚掛鐵冠琪樹有枝空集燕¶
竹花無實謾栖鸞漢廷將相思王允晋代衣冠托謝安¶
聖世只今多雨露上林芳草似琅玕¶
<pb:KR4h0117_WYG_265-25a>¶
　　　春日宣則門書事簡虞伯生¶
三月龍池柳色深碧梧煙煖日愔愔蜂粘落絮縈青幔¶
燕逐飛花避緑沉仙仗曉開班玉筍雲韶春奏錫瓊林¶
從臣盡獻河東賦獨有相如得賜金¶
　　　寄同年宋吏部¶
金鏡承恩對紫薇錦韀白馬耀春暉謾隨仙杖朝天去¶
不記宫花壓㡌歸海國風髙秋氣早闗河雲冷鴈聲稀¶
嗟予己属明時棄自整絲綸覔釣磯¶
<pb:KR4h0117_WYG_265-25b>¶
　　　送趙常伯淮西憲副¶
東華晨霧正霏霏使者分符向合肥封事尚留青瑣闥¶
蒙恩近出紫宸闈江㴠曉日明樓艓風引春雲上繡衣¶
珍重故人千里别緑尊湏盡莫相違¶
　　　鞦韆詞¶
芙蓉宫額半塗黄雙送鞦韆出畵牆簾底燕驚風雨亂¶
樹頭蜂繞襪塵香巧將新月添睂黛閒倩東風響珮璫¶
歸去緑窓和困睡暫憑春夢到遼陽¶
<pb:KR4h0117_WYG_265-26a>¶
　　　絶句二首¶
繡簾鈎月夜生凉花霧隂隂入畵堂吹徹玉簫人未寢¶
更添新火試沉香¶
金吾列侍擁旌旄五色雲深雉尾髙視草詞臣方退食¶
内宫傳勅賜葡萄¶
　　　送王奏差調福州¶
春水溶溶滿鑑湖蘭舟長䕶錦屠蘇可憐走馬閩山道¶
榕葉隂中聽鷓鴣¶
<pb:KR4h0117_WYG_265-26b>¶
　¶
　¶
　¶
　¶
　¶
　¶
　¶
　石倉歴代詩選巻二百六十五¶
