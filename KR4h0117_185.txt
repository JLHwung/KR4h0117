# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.564084
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百八十五
<pb:KR4h0117_WYG_185-1a>¶
欽定四庫全書¶
　石倉歴代詩選巻一百八十五¶
　　　　　　　　　　　　眀　曹學佺　編¶
　宋詩六十二¶
　　林光朝¶
　　　送别湖北漕李秘監仁甫¶
文字眇煙雲過眼徒浩浩所有未見書惜哉吾已老子¶
雲客長安陳迹如一掃同叔向來人我生苦不早亦聞¶
<pb:KR4h0117_WYG_185-1b>¶
青城山斯翁為有道瞿塘不可上秋夢長顚倒白日來¶
西崑一見自應好縱譚百代前至竟非枯槁多為開口¶
笑明月生懷抱黄鶴有髙樓怳如事幽討攬轡逢道州¶
聽書下下考周南勿留滯掇拾供史藁分手重酸辛璠¶
璵衆所寶十日不得面何為太草草¶
　　　送别姚國博知處州分韻得緑字¶
銅盤白露下松桂淨如沭孌彼菊花叢朔風吹醽醁長¶
安多别離此别苦不足人物如史君容易等潘陸一自¶
<pb:KR4h0117_WYG_185-2a>¶
東海頭清飈起謠俗館下欲何言聨翩如破竹功名不¶
徒爾無乃相迫逐雙日訪延英行矣公勿卜括蒼煙雨¶
前寒光貫巖腹大呌出銀&KR1125;邂逅聚百族要携三月糧¶
所厭惟一匊幸心忽開張何曽畏笑僇單父勿長吁來¶
者猶可續道旁有抵璧天下輕結緑一夕洲渚言令我¶
沈心曲¶
　　　甲午¶
仙掌秋容媚銅樓曉色遲猗蘭成漢殿苞竹入周詩鼎¶
<pb:KR4h0117_WYG_185-2b>¶
卜卿雲合郊禖彩仗移隆興乾道日建武永平時詹事¶
開新府長秋綴舊儀禮經猶下問易道本生知世子家¶
為法文王我所師誕彌重海潤清賞一天慈九月黄金¶
蘂千齡白玉巵遙開三殿喜高頌走天涯¶
　　　石渠行送别福建參議李著作器之¶
我來石渠五十六雙鬂如蓬腰未曲豈為健筆有徐庾¶
自數來時六十五誰解辛苦續子虚長安有客四十餘¶
己成老翁不肯去青藜當户夜讀書東觀丈人起遐想¶
<pb:KR4h0117_WYG_185-3a>¶
無為嵗月空踟蹰去作諸侯老賓客可為綠水兼紅蕖¶
我家東下纔百里釣螺一曲清無滓草堂為築荔枝斜¶
濯錦江頭有如是子思子方道為尊南國佳人如秋雲¶
不知公侯有朱箔要問常州李著作¶
　　　資中奉寄臨卭守宇文郎¶
銅駝陌上生秋草前者刻石今如掃儋邊半紙半模糊¶
下牀三日成悲惱蒼史萌芽何可見要從筆意生秦漢¶
欲將竒字問何人所守一家如小篆是中變幻隨形模¶
<pb:KR4h0117_WYG_185-3b>¶
鐘鏄鼎鬲&KR1250;盤盂如何西京到魏晉摉盡蒼崖惟此書¶
即令原𨽻見顚末仍于畫上分銖錙燕然有年固可紀¶
筆勢豈得先黄初中郎袖手欲無作正始不逮况其餘¶
幸哉一見俱抵掌翩翩如反古石渠且説金陵佛屋何¶
年燈晉分隋張猶青熒忽聽荒雞還自起資中之刻不¶
徒爾¶
　　　鞭春行¶
轆轤罥寒田雀飢江梅落蛀兎脚肥枯腸一夜轉雙轂¶
<pb:KR4h0117_WYG_185-4a>¶
眼光吹上蝦蟇衣巖腹新晴山鬼哭女媧墳外春風歸¶
繭村紙簾大如席柝柝杖藜金雀飛¶
　　　次韻奉酬趙校書子直¶
雁塔新題墨未乾去年燈火向秋䦨趣看天祿青藜杖¶
怕着王孫紫綺冠好在三山尋浩渺何如一紙問平安¶
觚稜放月無人到玉糝初成許共餐¶
　　　九日同出真珠園再用前韻¶
來自清源葛已覃君王問獵我猶堪百年耆舊如重見¶
<pb:KR4h0117_WYG_185-4b>¶
九日登臨得縱談才子不知汾水上仙人長在大江南¶
明珠照夜應無數應是層波更好探¶
　　　送别傅郎中安道持節閩中¶
忽然鄉思若為收莫到三茆最上頭二月東甌看負弩¶
一天南蕩想行舟過家上冡從今數落絮飛花合晝遊¶
料得甘泉來奏計定應前席莫遲留¶
　　　閏月九日登越王臺次韻經畧敷文所寄詩¶
閒陪小隊出山椒為有吳歌雜楚謠縱道菊花如昨日¶
<pb:KR4h0117_WYG_185-5a>¶
要看湯餅作三朝千重嶺海供横槊一帶風煙聽采樵¶
憑仗折衝如此好不應東去更乗軺¶
　　　前嵗過真陽初識子欽今道出曲江不忍遽分¶
　　　　手偶成長句以志兩處山川人物之勝亦稍¶
　　　　慰别来耿耿耳¶
秋崖一夕巻炎蒸那更揮斤為斵氷碧落舊尋燒藥竈¶
白芒長對讀書燈相期大庾何多日似出浮屠向上層¶
縱有分張吾未老定從臺閣看飛騰¶
<pb:KR4h0117_WYG_185-5b>¶
　　　次韻賀丘國鎮致仕¶
桃花流水是家鄉洛下才名四十强自有赤松堪辟榖¶
那能白首更為郎案頭貝葉㤀言久江上蓴&KR0245;引興長¶
邂逅却成香火社好將詩句細商量¶
　　　挽李制幹子誠¶
文字紛紛更問兵秋燈束髮尚青熒便令三子成門户¶
却許諸孫説典刑隔水忽傳朝露曲行人長數夕陽亭¶
河東健筆惟諸薛梅子崗邊為勒名¶
<pb:KR4h0117_WYG_185-6a>¶
　　　代陳季若上張師¶
一様官儀漢代新乗時大手與經綸東南自古衣冠地¶
桐栢山前淮水春¶
長陪綵仗下蓬萊萬嵗聲中霽色開自是北門須卧䕶¶
雙旌迢逓日邊來¶
　　　直甫見示次雲乞豫章集數詩偶成二小絶因¶
　　　　以自喻¶
脩水佳人白玉欄花前何似妾容顔從來未省傷春意¶
<pb:KR4h0117_WYG_185-6b>¶
猶是樓頭畵遠山¶
　　　挽方通判良翰¶
得錢終日走燕市抱膝經年動越吟想得長安西望眼¶
只應黄鵠見歸心¶
逹者淵明自挽歌新墳數尺奈愁何雞林賈客無從問¶
收拾篇章有幾多¶
九死穹廬我未甘後來勿使隴西慚明時節義多傳述¶
柱下何人是老&KR0389;¶
<pb:KR4h0117_WYG_185-7a>¶
　　　哭徐删定德襄¶
脩文巷裏暮春前欲上旗亭問客船忽有短牋無寄處¶
漁梁却在淚㾗邊¶
　　　哭伯兄鵲山處士蒿里曲¶
　　竊觀之近古𦵏顯者則歌薤露又有蒿里之曲¶
　　施諸閭巷乃取鵲山號哭之聲作是曲¶
桐棺三寸更何疑却取江楓短作碑惟有一般蒿里曲¶
長簫欲㫁更教吹¶
<pb:KR4h0117_WYG_185-7b>¶
　¶
　¶
　¶
　¶
　¶
　¶
　¶
　石倉歴代詩選巻一百八十五¶
