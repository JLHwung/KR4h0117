# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.275534
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷八十九
<pb:KR4h0117_WYG_089-1a>¶
欽定四庫全書¶
　石倉歴代詩選巻八十九¶
　　　　　　　　　　　　明　曹學佺　編¶
　晚唐十六¶
　　羅隠(字昭諫/餘杭人)¶
　　　思故人¶
故人不可見拂衣聊鳴琴鵲繞風枝急螢藏露草深平¶
生四方志此夜五湖心惆悵友朋盡洋洋漫好音¶
<pb:KR4h0117_WYG_089-1b>¶
　　　思歸行¶
不耕南畝田為愛東堂桂身同樹上花一落又經嵗交¶
親益相薄知巳恩潛替日開十二門自是無歸計¶
　　　蘇小小墓¶
墳居檇李城尚未有人耕好月當年事殘花觸處情向¶
誰曽艷冶不朽是聲名應待呉王日蘭橈暗送迎¶
　　　商驛與于韞玉話别¶
南朝徐庾流洛下憶同遊酒采閒坊菊山登逺寺樓相¶
<pb:KR4h0117_WYG_089-2a>¶
思勞寄夢偶别已經秋還被青青桂催君不自由¶
　　　紅葉¶
不奈荒城畔那堪晚照中野晴霜裛緑山冷雨催紅遊¶
子灞陵道美人長信宫等閒居嵗暮搖落意無窮¶
　　　絶境¶
絶境非身事流年但物華水梳苔髪直風引蕙心斜凡¶
客從題鳯膚音未勝蛙小船兼有槳姑與問漁家¶
　　　姑蘇貞娘墓¶
<pb:KR4h0117_WYG_089-2b>¶
春草荒墳墓萋萋向虎丘死猶嫌寂莫生肯不風流皎¶
鏡山泉冷輕裾海霧秋還應伴西子香逕夜深遊¶
　　　宿彭蠡館¶
孤館少年旅解鞍増别愁逺山矜薄暮髙栁怯清秋病¶
裏見時態醉中思舊遊所懐今巳矣何必恨東流¶
　　　燕¶
不必嫌漂露何妨養羽毛漢妃金屋逺盧女杏梁髙野¶
思雙飛急煙情對語勞猶勝黄雀在棲息是蓬蒿¶
<pb:KR4h0117_WYG_089-3a>¶
　　　除夜寄張達¶
梅花已著眼竹葉况粘唇只此留殘嵗那堪憶故人亂¶
離書不逺衰病日相親江浦思歸意明朝又一春¶
　　　倣玉臺體¶
青樓枕路隅壁甃復椒塗晚夢通簾押春寒逼酒罏解¶
吟憐芍藥難見恨菖蒲試問吟多少隣姬亦姓胡¶
　　　維城作¶
大鹵旌旗出洛濱此中煙月巳埃塵更無樓閣尋行處¶
<pb:KR4h0117_WYG_089-3b>¶
只有山川識野人早得鑄金誇范蠡旋聞垂釣哭平津¶
舊遊難得時難遇迴首空城百草春¶
　　　秋日有寄姑蘇曺使君¶
多病無因棹小舟闔閭城下謁名侯水寒不見雙魚信¶
風便惟聞五袴謳早晚用兵長闇合近傳觀稼亦閒遊¶
須知謝奕依前醉閒阻清談又一秋¶
　　　憶夏口¶
漢陽渡口蘭為舟漢陽城下多酒樓當年不得盡一醉¶
<pb:KR4h0117_WYG_089-4a>¶
别夢有時還重遊襟帶可憐吞塞雁風煙好是冷江鷗¶
月明更想曽行處吹笛橋邊木葉秋¶
　　　金陵夜泊¶
冷煙輕雨傍衰叢此夕秦淮駐斷蓬栖鳥逺驚沽酒火¶
亂鴉髙避落㠶風地銷望氣波聲急山帶秋隂樹影空¶
六代精靈人不見思量應在月明中¶
　　　繡¶
一片瀟湘生緑濤洞房西室女工勞花隨玉指添春色¶
<pb:KR4h0117_WYG_089-4b>¶
鳥逐金針長羽毛蜀錦謾誇聲自貴越綾虚說價偏髙¶
可中用作鴛鴦被紅葉枝枝不礙刀¶
　　　夜泊毘陵無錫縣有寄¶
草蟲幽咽樹初圑獨繫孤舟夜已䦨濁浪勢奔吳苑急¶
疎鐘聲出惠山寒愁催鬢髪凋何易貧戀家鄉别漸難¶
他日親朋應大笑始知書劎是無端¶
　　　商於驛樓東望有感¶
山川去接漢江東曽伴隨侯醉此中歌遶夜梁珠宛轉¶
<pb:KR4h0117_WYG_089-5a>¶
舞嬌春席雪朦朧棠遺善政隂猶在薤送哀聲事已空¶
惆悵知音更難得兩行清淚白楊風¶
　　　早春送張坤歸大梁¶
蕭蕭羸馬正塵埃又送歸軒向吹臺别酒莫辭今夜醉¶
故人知是幾時迴泉經華嶽猶應凍花到梁園始合開¶
為謝東門抱闗吏不堪惆悵滿離杯¶
　　　東歸途中作¶
村橘蒼黄覆釣磯早年生計近年違老知風月終堪恨¶
<pb:KR4h0117_WYG_089-5b>¶
貧覺家山不易歸别㟁客㠶和雁落逺程霜葉向人飛¶
買臣嚴助精靈在應笑無成一布衣¶
　　　送舒州宿松縣傅少府¶
離江漠漠樹重重東過清淮到宿松縣好也知臨浣水¶
官閒應得看𤅬峰春生緑野呉歌怨雪霽平郊楚酒濃¶
留取餘杯待張翰明年歸棹一從容¶
　　　夏州贈胡常侍¶
百尺髙臺勃勃州大刀長㦸漢諸侯征鴻過盡邊雲濶¶
<pb:KR4h0117_WYG_089-6a>¶
戰馬閒来塞草秋國計已推肝膽許家財不為子孫謀¶
仍聞隴蜀由多事深喜將軍未白頭¶
　　　題袁溪張逸人所居¶
蒲梢獵獵燕差差數里溪光日落時芳樹文君機上錦¶
逺山孫夀鏡中眉雞窗夜静開書巻魚檻春深展釣絲¶
若使浮名拘絆得世間何處有男兒¶
　　　憶九華¶
九華巉崪廕柴扉長憶前時此息機黄菊倚風村酒熟¶
<pb:KR4h0117_WYG_089-6b>¶
緑蒲低雨釣魚歸干戈巳是三年别塵土那堪萬事違¶
迴首佳期恨多少夜䦨霜露又霑衣¶
　　　送丁明府赴紫溪任¶
金徽玉軫肯躊躇偶滯良途半月餘樓上酒䦨梅拆後¶
馬前山好雪晴初欒公社在憐鄉樹潘令花繁賀版輿¶
縣譜莫辭留舊本異時𤣥度更何如¶
　　　寄前宣州竇常侍¶
往年西謁謝𤣥暉樽酒留歡醉始歸曲檻栁濃鶯未老¶
<pb:KR4h0117_WYG_089-7a>¶
小園花嫩蝶初飛歕香瑞獸金三尺舞雪佳人玉一圍¶
今日亂離尋不得滿蓑風雨釣魚磯¶
　　　栁¶
灞㟁晴来送别頻相偎相倚不勝春自家飛絮猶無定¶
争解垂絲絆路人¶
　　　孟浩然墓¶
數步荒榛接舊蹊寒江漠漠草萋萋鹿門黄土無多少¶
恰到書生塚便低¶
<pb:KR4h0117_WYG_089-7b>¶
　　　偶題¶
鍾陵醉别十餘春重見雲英掌上身我未成名君未嫁¶
可能俱是不如人¶
　　羅鄴(隠之/弟)¶
　　　窮冬太學¶
投跡依槐館荒庭草合時雪深鳶嘯急薪濕鼎吟遲黙¶
坐同誰話非僧不我知匡廬瀑布畔何日副心期¶
　　　陪鄭誠郎中假日省中寓直¶
<pb:KR4h0117_WYG_089-8a>¶
憲㕔名最重假日許從容牀滿諸司印庭髙五粒松井¶
尋芸吏汲茶拆近僧封鳥度簾旌暮猶吟隔苑鐘¶
　　　送人宰浦城¶
東南猶阻寇棃嶺更誰登作宰應無俸歸船必有僧灘¶
平眠獺石燒斷飲猿藤嵗滿功殊最方當見異能¶
　　　朱坡¶
朱坡坡上望不似在秦京漸覺溪山秀更髙魚鳥情夜¶
吟禪子室曉爨獵人鐺恃此偷佳賞九衢蜩水鳴¶
<pb:KR4h0117_WYG_089-8b>¶
　　　送恵補闕¶
詔下搜巖野髙人入竹林長因抗疏日便作去官心清¶
俸供僧盡滄洲寄迹深東門有歸路徒自棄華簪¶
　　　牡丹¶
落盡春紅始著花花時北岸事豪奢買栽池館恐無地¶
看到子孫能幾家門倚長衢攢繡軛幄籠輕日䕶香霞¶
歌鐘滿座争歡賞肯信流年鬢有華¶
　　　冬夕江上言事¶
<pb:KR4h0117_WYG_089-9a>¶
葉落纔悲草又青看看少壯是衰形闗中秋雨書難到¶
江上春寒酒易醒多少繫心身未達凄涼舉目淚堪零¶
幾時抱犢歸山去松下看雲讀道經¶
　　　春日宿崇賢里¶
栁闇榆飛春日深水邊門巷獨来尋舊山共是經年别¶
新句相逢竟夕吟枕近禁街聞曉鼓月當髙竹見棲禽¶
勞歌莫問秋風計恐起江河垂釣心¶
　　　征人¶
<pb:KR4h0117_WYG_089-9b>¶
青樓一别戍金微力盡秋来破敵圍錦字莫辭連夜織¶
塞邊長是到春歸正憐漢月當空照不奈邊沙滿眼飛¶
惟有夢魂南去日故鄉山水路依稀¶
　　　鶯¶
暖辭雲谷背殘陽飛下東風翅已長却笑金籠是羈絆¶
豈知瑤草正芬芳曉逢溪雨投紅樹晚囀宫樓泣舊粧¶
何處離人不堪聽灞橋斜日褭垂楊¶
　　　宿武安山有懐¶
<pb:KR4h0117_WYG_089-10a>¶
野店暮来山畔逢寒蕪漠漠露華濃窗間燈在犬驚吠¶
溪上月沈人罷舂逺别只愁添雪鬢此生何計隠雲峰¶
離心却羨南飛翼獨過呉江更數重¶
　　　曲江春望¶
故國東歸澤國遙曲江晴望憶漁樵都縁北闕春先到¶
不是南山雪易消瑞影玉樓開組繡歡聲丹禁奏雲韶¶
雖然未得陪鴛鷺亦酹金觴祝帝堯¶
　　　流水¶
<pb:KR4h0117_WYG_089-10b>¶
漾漾悠悠幾派分中搖短艇與鷗羣天街帶雨淹芳草¶
玉洞飄花下白雲静稱一竿持處見急宜孤館寤来聞¶
隋家栁畔偏堪恨東入長淮日又曛¶
　　　巴南旅舎言懐¶
萬浪千巖首未回無憀相倚上髙臺家山如畫不歸去¶
客舍似讎誰遣来紅淚罷窺連曉燭碧波休引向風杯¶
後時若有青雲望何事偏教羽翼摧¶
　　　僕射坡晩望¶
<pb:KR4h0117_WYG_089-11a>¶
離人到此倍堪傷陂水蘆花似故鄉身事未知何日了¶
馬蹄惟覺到秋忙田園牢落東歸晚道路辛勤北去長¶
却羨無愁是沙鳥雙雙相趂下斜陽¶
　　　鴛鴦¶
紅閒碧霽浄煙波錦翅雙飛去又過一種鳥憐名字好¶
都縁人恨别離多暖依牛渚汀莎媚夕宿龍墀禁漏和¶
相對若教春女見便須攜向鳯凰窠¶
　　　春閨¶
<pb:KR4h0117_WYG_089-11b>¶
愁坐蘭閨日過遲捲簾巢燕羨雙飛管絃樓上春應在¶
楊栁橋邊人未歸玉篴豈能留舞態金河猶自浣戎衣¶
梨花滿院東風急惆悵無言依錦機¶
　　　水簾洞¶
亂泉飛下翠屏中色共真珠巧綴同一片長垂今與古¶
半山還聽水兼風雖無舒巻隨人意自有潺湲濟物功¶
毎向暑天来往見疑將仙子隔房櫳¶
　　　蘆花¶
<pb:KR4h0117_WYG_089-12a>¶
如練如霜裊復輕西風處處拂江城長垂釣叟看不足¶
暫泊王孫愁亦生好傍翠樓裝月色枉隨紅葉舞秋聲¶
最宜羣鷺斜陽裏間捕纎鱗傍爾行¶
　　　長安惜春¶
千門共惜放春迴半鎖樓臺半復開公子不能留落日¶
南山遮莫倚髙臺殘紅似怨皇州雨細緑猶藏畫蠟灰¶
畢竟思量何足歎明年時節又還来¶
　　　下第¶
<pb:KR4h0117_WYG_089-12b>¶
謾把青春酒一杯愁襟未信酒能開江邊依舊空歸去¶
帝里還如不到来門掩殘陽鳴鳥雀花飛何處好池臺¶
此時惆悵便堪老何用人間嵗月催¶
　　　秋晩¶
疎星殘月一聲鐘谷際巖隈爽氣濃不向碧臺驚醉夢¶
但来清鏡促愁容繁金露潔黄籠菊獨翠煙凝逺間松¶
閒步幽林與苔逕漸移栖鳥及鳴蛩¶
　　　覽陳丕巻¶
<pb:KR4h0117_WYG_089-13a>¶
雪宫詞客燕宫遊一軸煙花象外搜謾把蜀紋當晝展¶
徒誇湘碧帶眷流吟時致我寒侵骨得處疑君白盡頭¶
從北南歸明月夜嶺猿灘鳥更悠悠¶
　　　省試臘後望春宫¶
皇都初度臘鳯輦出深宫髙凭樓臺上遙瞻灞滻中仗¶
凝霜彩白袍映日華紅栁眼方開凍鶯聲漸囀風御溝¶
穿斷靄驪岫照斜空時見宸遊興因觀稼穡功¶
　　　洛水¶
<pb:KR4h0117_WYG_089-13b>¶
一道潺湲濺暖沙年年惆悵是春過莫言行路聽如此¶
流入深宫恨更多¶
　　　春山山館旅懐¶
山館吟餘山月斜東風搖曳拂窗花豈知驅馬無閒日¶
長在他人後到家¶
　　　早發宜陵即事¶
霜白山村月落時一聲雞唱又登岐居人猶自掩闗在¶
行客已愁驅馬遲¶
<pb:KR4h0117_WYG_089-14a>¶
　　　雁¶
暮天新雁起汀洲紅蓼花開水國愁想得故園今夜月¶
幾人相憶在江樓¶
　　　螢¶
水殿清風玉戸開飛光千㸃去還来無風無月長門夜¶
偏到階前㸃緑苔¶
　　　看花¶
花開只恐看来遲及到愁如未看時家在楚鄉身在蜀¶
<pb:KR4h0117_WYG_089-14b>¶
一年春色負歸期¶
　　　芳草¶
曲江岸上天街裏兩地縱生車馬多不似萋萋南浦見¶
晚来煙雨半相和¶
　　　宫中¶
芳草長含玉輦塵君王遊幸此中頻今朝别有承恩處¶
鸚鵡飛来說似人¶
　　　聞子規¶
<pb:KR4h0117_WYG_089-15a>¶
蜀魄千年尚怨誰聲聲啼血向花枝滿山明月東風夜¶
正是愁人不寐時¶
　　　望仙¶
千金壘土望三山雲鶴無蹤羽衛還若說神仙求便得¶
茂陵何事在人間¶
　　　放鷓鴣¶
好倚青山與碧溪刺桐毛竹待雙栖花時遷客傷離别¶
莫向相思樹上啼¶
<pb:KR4h0117_WYG_089-15b>¶
　　　驪山¶
風搖巖桂露聞香白鹿驚時出遶牆不向驪山鎖宫殿¶
可知仙去是明皇¶
　　　梅花¶
繁如瑞雪壓枝開越嶺呉溪免用栽却是五侯家未識¶
春風不放過江来¶
　　　渡江有感¶
岸落殘紅錦雉飛渡江船上夕陽微一枝猶負平生意¶
<pb:KR4h0117_WYG_089-16a>¶
歸去何曽勝不歸¶
　　　題終南山僧堂¶
九衢終日見南山名利何人肯掩闗惟有吾師達真理¶
坐看雙樹老雲間¶
　　　嘉陵江¶
嘉陵南岸雨初收江似秋嵐不煞流此地終朝有行客¶
無人一為棹扁舟¶
　　　早行¶
<pb:KR4h0117_WYG_089-16b>¶
雨灑江聲風又吹扁舟正與睡相宜無端戍鼓催前去¶
别却青山向曉時¶
　　　秋怨¶
夢斷南窗啼曉烏新霜昨夜下庭梧不知簾外如珪月¶
還照邊城到曉無¶
　　　歎别¶
北来南去幾時休人在光隂似箭流直待江山盡無路¶
始應抛得别離愁¶
<pb:KR4h0117_WYG_089-17a>¶
　　　長安春雨¶
兼風颯颯灑皇州能滯輕寒與勝遊半夜五侯池館裏¶
美人驚起為花愁¶
　　　吳王古宫井¶
古宫荒井曽平後見說耕人又鑿開拾得玉釵鐫勅字¶
當時恩澤賜誰来¶
　　　江㠶¶
别離不獨恨蹄輪渡口風㠶發更頻何處青樓方凭檻¶
<pb:KR4h0117_WYG_089-17b>¶
半江斜日認歸人¶
　　　為人感贈¶
歌舞從来最得名如今老寄洛陽城當時醉送龍驤曲¶
留與誰家唱月明¶
　　　春江恨别¶
望斷長川一葉舟可堪歸路更沿流重来别處無人見¶
芳草斜陽滿渡頭¶
　　　公子行¶
<pb:KR4h0117_WYG_089-18a>¶
金鞍玉勒照花明過後春風特地生半醉五侯門裏出¶
月髙猶在禁街行¶
　　　春日偶題城南韋曲¶
韋曲城南錦繡堆千金不惜買花栽誰知豪貴多羈束¶
落盡春紅不見来¶
　　　華清宫¶
殿角鐘殘立宿娃朝元歸駕望無涯香泉空浸宫前草¶
未到春時争發花¶
<pb:KR4h0117_WYG_089-18b>¶
　　曹松(字夢徴/衡陽人)¶
　　　長安春日¶
浩浩看花晨六街揚逺塵塵中一文日誰是晏眠人御¶
栁舞著水野鶯啼破春徒云多失意猶自惜離情¶
　　　慈恩寺貽楚宵上人¶
在秦生楚思澹浪接禪闗塔礙髙林鳥窗開白日山樹¶
隂移草上岸色透庭間入内談經徹空攜講疏還¶
　　　南逰¶
<pb:KR4h0117_WYG_089-19a>¶
直到南箕下方諳漲海頭君恩過銅柱戎節限交州犀¶
占花隂卧波衝瘴色流逺夷非不樂自是北人愁¶
　　　答匡山僧贈楖栗杖¶
栗杖出匡頂百中無一枝雖因野僧得猶畏嶽神知畫¶
月冷光在指雲秋片移宜留引蹇步他日訪峨眉¶
　　　商山夜聞泉¶
瀉月聲不斷坐来心益閒無人知落處萬木冷空山逺¶
憶雲容外幽疑石縫間那辭通曙聽明月度藍闗¶
<pb:KR4h0117_WYG_089-19b>¶
　　　晨起¶
曉色教不睡巻簾清氣中林殘數枝月髪冷一梳風並¶
鳥含鐘語欹河隔霧空莫疑營白日道路本無窮¶
　　　山中寒夜呈許棠¶
山寒草堂暖寂夜有良朋讀易分髙燭煎茶取拆冰庭¶
垂河半角窗露月微稜俱入詩人地争無俗者憎¶
　　　鍾陵野步¶
岡扉聊自啓信步出波邊野火風吹濶春冰鶴啄穿渚¶
<pb:KR4h0117_WYG_089-20a>¶
檣齊驛樹山鳥入公田未創孤雲勢空思白閣年¶
　　　觀山寺僧穿井¶
雲僧鑿山井寒碧在中庭況是分巖液同来下石瓶旁¶
㾗終變蘚圓影即澄星異夜天龍蟄應聞說葉經¶
　　　慈恩東樓¶
寺樓涼出竹非與曲江賒野火流穿苑秦山疊入巴風¶
梢離衆葉岸角積虚沙此地鐘聲近令人思未涯¶
　　　古塚¶
<pb:KR4h0117_WYG_089-20b>¶
代逺巳難問纍纍次古城民田侵不盡客路踏還平作¶
穴蛇分蟄依岡鹿遶行惟應風雨夕鬼火出林明¶
　　　訪山友¶
一逕通髙屋重雲翳兩原山寒初宿頂泉落未知根急¶
雨洗荒壁驚風開半門聽君吟廢夜苦却建溪猿¶
　　　秋日送方干逰上元¶
天髙淮泗白之子趣脩程汲水疑山動揚㠶覺岸行雲¶
離京口樹雁入石頭城後夜分遙念諸峰霜露生¶
<pb:KR4h0117_WYG_089-21a>¶
　　　送左協律京西從事¶
辟書来幾日遂喜就嘉招猶向風沙淺非于甸服遙時¶
平無探騎秋静見盤鵰若遣闗中使煩君問寂寥¶
　　　山中¶
此地似商嶺雲霞空往還衰條難定鳥缺月易依山野¶
色耕不盡溪容釣自閑分因多卧退百計少相闗¶
　　　寄崇聖寺僧¶
不醉長安酒㝠心只似師望山吟過日伴鶴立多時溝¶
<pb:KR4h0117_WYG_089-21b>¶
逺流聲細林寒緑色遲菴西蘿月夕重約語空期¶
　　　金陵道中寄友¶
忍苦待知音無時省廢吟始為分路客莫問别家心嶠¶
翠藏幽瀑枝風下曉禽憶君秋欲盡馬上秣陵砧¶
　　　九江暮春¶
楊栁城初鏁輪蹄息去蹤春流無舊㟁夜色失諸峰影¶
動漁邊火聲遲話後鐘明朝迴去岸誰向北郊逢¶
　　　贈衡山麋明府¶
<pb:KR4h0117_WYG_089-22a>¶
為縣瀟湘水門前樹有苔晚吟公籍少春醉積林開滌¶
硯松香起擎茶岳影来任官當此境更莫夢天台¶
　　　塞上¶
邊寒来所濶今日復明朝河凌堅通馬胡雲缺見鵰砂¶
中程獨泣鄉外隠誰招迴首若經嵗靈州生栁條¶
　　　邊上送友人歸寧¶
鄉路穿京過寧心去少同日斜尋濶磧春盡逐歸鴻獨¶
樹河聲外凝笳塞色中憐君到此處却背老萊風¶
<pb:KR4h0117_WYG_089-22b>¶
　　　題甘露寺¶
香門接巨壘畫角間清鐘北固一何峭西僧多未逢天¶
垂無際海雲白久晴峰旦暮然燈外濤頭振蟄龍¶
　　　貽住山僧¶
罷講巡巖塢無窮得野情臈髙猶伴鹿夏滿不歸城雲¶
朶縁崖發峰隂截水清何須仍洗耳惟看白毫生¶
　　　弔賈島¶
先生問九原謫去為何寃已𦵏離燕骨難招入劎魂旅¶
<pb:KR4h0117_WYG_089-23a>¶
墳低却草稺子哭勝猿㝠寞如捜句宜邀賀監論¶
　　　憶江西并悼亡友¶
前程奈兵阻悔作豫章分芳草未歸日故人多列墳㠶¶
行出岫雨馬踐過江雲此地一樽酒當時應論文¶
　　　石頭懐古¶
日月岀又沒臺城空白雲雖寛百姓土漸缺六朝墳禾¶
黍是亡國山河歸聖君松聲驟雨足幾寺晚鐘聞¶
　　　贈餘干袁明府¶
<pb:KR4h0117_WYG_089-23b>¶
一雨西成邑陶家心自清山銜中郭分雲巻下湖程公¶
署聞流水人煙入廢城難忘楚盡處新有越吟生¶
　　　岳陽晩泊¶
輕㠶下闕流便泊此沙洲湖水撼山影夕陽燒野愁白¶
波争起處青嶼或沈浮是際船中望東南幾仞秋¶
　　　南海旅次¶
憶歸休上越王臺歸思臨髙不易裁為客正當無雁處¶
故園誰道有書来城頭早角吹霜盡郭裏殘潮當月迴¶
<pb:KR4h0117_WYG_089-24a>¶
心似百花閒未得年年争向被春催¶
　　　陪湖南李中丞宴隠溪¶
竹林啼鳥不知秋羅列飛橋水亂流迸散栁絲回玉勒¶
約開蓮葉上蘭舟酒邊舊侣真何遜雲裏新聲是莫愁¶
若值主人嫌晝短應陪秉燭夜深遊¶
　　　别湖上主人¶
門繫釣舟雲滿津借君幽致坐移旬湖村夜呌白蕪雁¶
菱市曉喧深浦人逺水日邊重作雪寒林曉際别生春¶
<pb:KR4h0117_WYG_089-24b>¶
不辭更住醒還醉太乙東峰歸夢頻¶
　　　崇義里言懐¶
馬蹄京洛岐復此少閒時老積滄洲夢秋乖白閣期¶
　　　僧院松¶
此木韻彌全秋宵學瑟絃空知百餘尺未定幾多年¶
　　　滕王閣春日晩望¶
凌春帝子閣偶眺日移西浪勢平花塢㠶隂上栁堤¶
　　　春草¶
<pb:KR4h0117_WYG_089-25a>¶
不獨滿池塘夢中佳句香春風有餘力引上古城牆¶
　　　金谷園¶
當年歌舞時不說草離離今朝歌舞盡滿園秋露垂¶
　　　鍾陵寒食日郊外閒遊¶
可憐時節足風情杏子羮香似冷餳無奈春風輪舊火¶
徧教人喚作山櫻¶
　　　已亥嵗¶
澤國江山入戰圖生民何計樂樵蘇慿君莫話封侯事¶
<pb:KR4h0117_WYG_089-25b>¶
一將功成萬骨枯¶
　¶
　¶
　¶
　¶
　¶
　¶
　石倉歴代詩選巻八十九¶
