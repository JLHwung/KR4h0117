# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:22.589714
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百七十四
<pb:KR4h0117_WYG_474-1a>¶
欽定四庫全書¶
　石倉歴代詩選巻四百七十四¶
　　　　　　　　　　　　明　曹學佺　編¶
　明詩次集一百八¶
　　王韋¶
　　　懐師文¶
幽薊多北風塵埃旦暮起嚴冬十二月積雪亘千里落¶
落髙樹摧靡靡勁草死中夜獨徬徨念我同懐子遥遥¶
<pb:KR4h0117_WYG_474-1b>¶
渉𤣥氷單單渡易水嵗暮人閉闗何為逺逰此¶
　　　三月晦日送龍致仁南歸¶
今日城南路楊花巳不飛夢随家共逺春與客同歸酒¶
氣薰杯淺碁聲隔院㣲韶華如别意猶自戀餘暉¶
　　　問栁¶
為問故園栁春光幾許深未忘攀折處猶帶别離心疎¶
雨一川暝輕煙兩岸沈主人歸未得惆悵五株吟¶
　　　與陳宗虞夜坐¶
<pb:KR4h0117_WYG_474-2a>¶
不知秋巳晚忽見菊花叢獨坐閒亭上相期細雨中燭¶
融蘭燄紫杯泛杏膏紅未聴歌鐘罷蕭然動北風¶
　　　逰梅岡和石亭韻¶
将軍埋甲處登望一凄然江映杯光動嵐消劍氣懸郊¶
坰摧草樹時序變風煙惟有翻經閣還開落照邊¶
　　　和韻送邊華泉進表北行¶
夜泊龍江上孤舟寒未開月從京口没潮自海門廻蹔¶
喜朋簮合終妨宦轍催幽燕與河汴深負十年杯¶
<pb:KR4h0117_WYG_474-2b>¶
　　　永寧道中¶
征馬且徐徐青山畫不如川原古虢外風俗上皇餘行¶
旅多杯飲編民半穴居此中有美酒誰更說華胥¶
　　　和翟仲鳴¶
翛然一榻愧端居未許駑駘駕鼓車勝事都歸鄉夢裏¶
幽懐更在客愁餘别離門户從秋掩契闊樽罍盡日虚¶
寄語多情翟廷尉莫将交態向人書¶
　　　新嘉驛遇顧九和¶
<pb:KR4h0117_WYG_474-3a>¶
下馬郵亭若有期南還北去各凄其殷勤野老來相饋¶
邂逅壺漿坐不辭雪滿郊園埋宿草風吹林麓堕寒枝¶
十年離索驚囘首却恨逢君是路岐¶
　　　李雲卿宅薔薇¶
柔香弱蔓不勝寒十二圍屏錦繡攅秦殿曉粧俱窈窕¶
習家春事未䦨珊憐將清奏愁中聴競折髙枝醉後看¶
好待詩成酬勝賞東風休遣露華乾¶
　　　冶城山鈎韻¶
<pb:KR4h0117_WYG_474-3b>¶
仙羽翩翩鶴共騰冶城髙處望金陵凉颸振袂鳴蒼珮¶
霽色當樓耿玉繩浩渺波濤秋可濯清虚臺殿夜堪憑¶
風流况對詞林客莫厭尊前酒似澠¶
　　　春盡日¶
滿院楊花雨後稀綠隂清晝思依依小園風暖櫻桃熟¶
曲岸泥融燕子飛北闕明時開王氣南山青處藹晴暉¶
眼前風景皆堪賞莫道韶光夜巳歸¶
　　　詠銅雀研謝衛南¶
<pb:KR4h0117_WYG_474-4a>¶
千年瓴甓竟誰留北苑西坑未可酬麗藻刻文傳魏代¶
紫苔生潤出漳流歌聲已散宫牆廢覇業都忘翰墨収¶
慎勿濡毫吟繐帳恐教羅綺結春愁¶
　　　與衛南英玉圍爐¶
圍爐曾共訂幽期底事今年寒較遲却喜草堂初雪後¶
更逢梅樹欲花時鐘聲逺度啼烏壘燈影頻驚凍雀枝¶
細茗清薰供樂事短吟長咏勝彈絲¶
　　　聖駕傳聞幸榆林¶
<pb:KR4h0117_WYG_474-4b>¶
玉轡偏禁塞馬驕武皇身試漢嫖姚事傳栢谷知非久¶
路入榆闗恐更遥賴有典章垂宇宙愧無忠悃逹雲霄¶
春來莫厭貂裘重積雪燕山尚未消¶
　　　落花¶
春園啼鳥報花開為憶當年手自栽對月一樽初賞罷¶
近風千㸃却飛來閒情夜夜悲銀管鬢髮朝朝墜鏡臺¶
最是東皇堪恨處滿庭疎雨濕蒼苔¶
　　　望登封¶
<pb:KR4h0117_WYG_474-5a>¶
晚空斜日下三川千里風光客思牽漠漠天垂秦徼外¶
依依人去嶽峰邊河淙亂石侵官道沙擁荒藜被野田¶
聞道登封非盛節莫将遺事問當年¶
　　　除夜¶
逺宦携家任路岐夷山猶未是天涯愁中抱病還增劇¶
客裏逢春不自知好記流年収栢葉乍消殘雪見梅枝¶
朝來百嵗過強半惆悵穠華負盛時¶
　　　新春試筆¶
<pb:KR4h0117_WYG_474-5b>¶
宦情離思近何如半夜青陽到敝廬鵲噪漫傳新嵗事¶
雁歸應帶去年書乍開簾幕知寒退賸得風煙惬閏餘¶
一樹杏花猶未發欲嘗春甕更躊躇¶
　　　寄邵士㢘¶
柱史歸來陋巷居菜羮蔬食十年餘不知身有衣冠在¶
肯信家無擔石儲燈下獨看徐孺傳庭前常晒鄴侯書¶
多君苦節無能薦尚挹風流為起予¶
　　　元夕¶
<pb:KR4h0117_WYG_474-6a>¶
笙歌猶記昔年曾爛熳風光不自勝珠海月輪翻夜水¶
碧空星燄漾春氷香芬巷陌金輿度花壓樓臺翠袖凭¶
此夕瞢騰杯酒熱短檠還對讀書燈¶
　　　和静齋憲長登上方塔¶
泬寥髙處萬緣空躡盡丹梯更幾重鈴語乍聞清晝寂¶
香煙偏近紫霄濃上方未徹鈞天樂下界仍傳薄暮鐘¶
咳唾随風無着處杳然飛墜五陵松¶
　　　送顧華玉謫全州¶
<pb:KR4h0117_WYG_474-6b>¶
踟蹰溪上暫停驂欲話離言不可攀世事日惟添白髮¶
宦情時復夢青山乍寒燕谷鶯無語細雨湘江竹有斑¶
此去西堂春至後擬開樽酒待君還¶
　　　寄題劉東之園池¶
柱史園池萬竹斜小羅山下岸鳥紗晚畦刈罷還抽葉¶
秋徑歸來未着花不用平泉繁草樹誰言蓬海賸煙霞¶
平生賦咏多休暇更種東陵十畆𤓰¶
　　　春草¶
<pb:KR4h0117_WYG_474-7a>¶
帶雨和煙未可名春風處處不勝情于今南浦知多少¶
都向王孫去後生¶
　　　栁枝詞¶
渭水西來萬里遥行人歸去水迢迢垂楊不繫離情住¶
只送飛花過渭橋¶
　　田登(號偶山/長安人)¶
　　　古怨行¶
結髮誓同死如彼秋月姢倐忽二八夜輪虧光亦偏君¶
<pb:KR4h0117_WYG_474-7b>¶
心初豈異嵗月情随遷我心諒非席易直不可巻今適¶
逢彼怒恩情中道捐淺深徒方泳匍匐亦枉然獨持向¶
月心欽欽望復弦式㣲塞上草露晞霜稔沾自分適脆¶
薄安能懟彼天綠鬢埋青銅猶自恃華鈿¶
　　　二¶
青樓萃妓女朱箔垂紅袖凝粧鎮日閒絃管留清晝千¶
金少年子雕鞍駝紫繡一閱兩情歡不止成虚覯星河¶
誓死生魚水擬綢繆如何塞上郎分恩有新舊十年邈¶
<pb:KR4h0117_WYG_474-8a>¶
音書闗車脫輻輳郎心露下栁妾心蓮中藕栁兮露易¶
晞藕兮思長久更餘孔孔懐抽葉和露守¶
　　　三¶
寒拆伴秋砧殘星逈明㓕陟階裒廣埏囘飇迅枯札銅¶
龍玉漏沈籌箭遥更掣良人祗皇役驅駕河梁雪期逝¶
胡不歸多恤心如結飛鴻悵冀瞻蘭光照孤孑鬱我獨¶
處心一日成三月近聞王事殷敵兵來倉猝烽火戍煙¶
紅于征嵗三越靡盬臣子心勉旃事征伐捷書報承明¶
<pb:KR4h0117_WYG_474-8b>¶
妾心死亦歇¶
　　　四¶
陟彼古城闉采采水中蒲所懐逾云逺各在天一途憶¶
昔結髮時情深魚水娱曲折值驚濤分流異江湖睠言¶
始終心擬彼文竹軀抱竹坐永宵愁心倚寒襦氷霜耐¶
嵗寒雲雨巫峡孤癯軀良可捐天恩豈容辜勁節抱虚¶
心望望凝蒼梧¶
　　　五¶
<pb:KR4h0117_WYG_474-9a>¶
幽衾當永夕蘭膏熖不揚撫兹夙夕心迂我九廻腸闢¶
門值暝夜皎皎星河光林杪下悲風偃草棲寒霜昔為¶
比翼鳥雙雙水中央今為失羣鴻分飛鬱未翔志願豈¶
容謬㑹遇不能忘君有萬里行妾無百嵗長流光過奔¶
電春草秋復黄人生在契合沈溺豈云望臨淵羡魴鯉¶
徜徉得真常¶
　　　有感¶
南山髙嵳峩澗水深滄漭山髙薪可炊水深汲可養人¶
<pb:KR4h0117_WYG_474-9b>¶
心咫尺間非髙亦非廣倐喜㑹雨雲倐嗔生魍魉魍魉¶
尚可祓人心更安想¶
　　　冬夜¶
首冬雪初霽寒月揚素波仰視參星臨皎皎浸長河欵¶
漏咽深更蘭膏影婆娑暝坐謝煩囂素心敞寥廓大化¶
浪形骸寄寓能幾何願言保真原無令委塵莎¶
　　　自叙¶
人事殊好乖造化亦忌全偶爾適京邑網羅三十年一¶
<pb:KR4h0117_WYG_474-10a>¶
朝擲簮紱罦魚歸故淵桑麻足織紝糜黍聊粥饘南山¶
儼在望幽然悟太𤣥日夕抱倦歸兒女羅燈前我觀星¶
河靈我夢神慮堅寤言一室清性命復其天人生苦不¶
再康遂亦幸然¶
　　　昭君怨¶
漢臘殊未暖胡沙不苦人氊車旌悠悠繫我昭陽顰八¶
嵗入深宫㳙系感君仁一朝賜出塞詔罷羽林軍妾去¶
六軍逸况復天王欣獵獵北風寒吹我髻上塵紇于萎¶
<pb:KR4h0117_WYG_474-10b>¶
白草日夕天黄雲塞鳥間闗鳴嫣花寂寞春造化無脆¶
腴寔命有邅迍單于近欵塞無念妾身淪¶
　　　郊居¶
晴宇肅秋容林坰歛綺纈横砥激迅湍廻鷺沓輕雪密¶
茙凝坐㾗逺岑當垣缺虆虆懸朱實飄飄醉丹蘖駭矚化¶
理駛寄傲塵紛絶廣庭敞中央欵我素心傑盤飱剪園¶
蔬倒飲壺觴竭爛石歌漫霄采薇抱孤節欽法君子行¶
貞固丈人烈遐飇越塊壤挹清避汚衊願結嵗寒盟邂¶
<pb:KR4h0117_WYG_474-11a>¶
逅成真說¶
　　　夜起對月¶
良宵耿不寐皓魄爛華埏夜氣湛以肅良理復其天神¶
魚戢比鱗揚鬐逝故淵倦鳥惜翮翎瞻巢憤翩蹮物性¶
豈鑿意生遂悉其然饒饒千金子堂垂竈突煙狎客坐¶
羽觴鼓吹滋華年一朝延比隣捐崩更播遷執守宜中¶
人况復非聖賢如有汶上召為我謝迂愆¶
　　　畫竹¶
<pb:KR4h0117_WYG_474-11b>¶
何人移化工亭亭寫修竹髙岸展阨塞㳙流帶滫洑節¶
撼首陽山風吟淇水隩氷霜嵗寒深雨露湘江逐朝陽¶
儀鳳毛笙鏞滿山谷¶
　　　雲溪驛¶
隴樹蒼翠凝堰水清且㵸烏鵲巢南枝牛羊下日落春¶
怡花神交道泰隠者作所志髙遐心安用生怡樂¶
　　　石上松¶
偃蹇石上松年齡頃而邁霜老青銅顔春茁翠羽盖巢¶
<pb:KR4h0117_WYG_474-12a>¶
鶴締心盟藤蘿仰風介去去赤紅崖朝堂梁棟𣲖¶
　　　感興¶
老生縦長談至理良不外人謀寓經權天機隠成敗智¶
者俯時艱賢人期道泰共持松栢操雅與嵗寒㑹¶
　　　述懐¶
蕭蕭鳴秋林皎皎流天漢啾啾蛩音哀熒熒燭光燦綿¶
蔓抱所思憂耿夜将旦我寒非無衣我飢非無粲惟彼¶
宇宙間飢寒何瀰漫誰捐箧中藏不息常滋灌緬言不¶
<pb:KR4h0117_WYG_474-12b>¶
可得寥寥坐長歎¶
　　　同年安彦臣黄門水心亭¶
塗方山㟪&KR1394;泯涪江滄漭逹人縦大觀疏鑿成俯仰茅¶
茨結中間源泉𣲖分黨環柱斗棲簷連楹礎躍&KR0008;月牖¶
開通明風簾障虚敞瀑布淙錚鳴水鏡浸淫滉博岸繚¶
郛廓修竹排篔簜馴鳥呼友朋逰魚忘罦網怪石欹無¶
名蔫花秀而爽萬綠茁春顔霜紅振秋響未擬三台公¶
試作一亭長黄巻擬聖賢大義發深想體騐重身心𢎞¶
<pb:KR4h0117_WYG_474-13a>¶
深事咨訪經綸發機杼扄鑰歸指掌所以君子心未逹¶
窮先養君今養巳充世紛適魍魉願酌水心清談笑浥¶
塵壤¶
　　　芳蘭行¶
猗彼芳蘭菁朝發水中沚郁郁揚素芳被漸無終巳藻¶
麗星日光驛逹風雨駛餘英並流澌灌汲澤千里苞芬¶
羣蘖修獨秀森復巋龍籜良未珍鳳萋詎能倚春吹起¶
幽沈國香泛簠簋¶
<pb:KR4h0117_WYG_474-13b>¶
　　　龍潭行為惲公子作¶
禹門空濶春雲結三山孤起天門裂懸河中傾驚浪奔¶
蜿蜒闞吼雷霆掣蛟龍鱗角乆峥嶸飛出蒼溟解凢紲¶
好従霖雨恵蒼生長嘯清風商旱絶¶
　　　經綸行送沈方伯之雲南¶
仙舟欵棹湘江濆中有真人衍經綸縷分類比坐機杼¶
舜裳殷冔周郁文彀中葉葉廣紏絡桑麻布屨及𤣥纁¶
更憑餘緒繫諸蠻坐使氊毳仰聖君¶
<pb:KR4h0117_WYG_474-14a>¶
　　　楊妃春睡圖¶
長生殿屬春殘後春風亂拂宫門栁花奴念奴競霓裳¶
君王醉飲玉環酒梨花帶雨壓薔薇雲鬟不整倚羅幃¶
玉容懨懨㸃猩唇香魂漫逐蝴蝶飛落花飛絮總不綰¶
鬢欹釵軃梳半偃蛾睂春困苦不勝翠袖頻飜拂杏臉¶
流鶯啼破夢初回報道君王来玉輦君道海棠花睡熟¶
玉笋纎長抱凝玉和來玉屑仙盤露渇心奈夢含花鹿¶
　　　黄陵廟和宋歐陽韻¶
<pb:KR4h0117_WYG_474-14b>¶
曉泊夷陵舟停橈問楚俗又牙石露鋒葱蒼巖放木棹¶
歌漁唱隔江聞江嶺嵳峩廟有神草遮廻磴峰廻路過¶
者乞靈自來去憶昔佐禹立神功世代相傳碑有故髙¶
峰俯瞰兒孫嶂舉頭惟有天在上一水奔雷綠遶春兩¶
山刺天青入望巔崖遺跡似全牛世牛不全空令愁登¶
髙長嘯暮山隠風雨瀟瀟江上舟¶
　　　殘春午坐¶
日午塵喧息天光入望清飛花過鳥逐垂栁躍魚驚雨¶
<pb:KR4h0117_WYG_474-15a>¶
盡溪聲歇雲開山翠横殘春心不展腸斷數聲鶯¶
　　　半山寺¶
古殿隠山隈松花老碧苔暖風吹凍去飛雨過山來一¶
榻午猶睡雙扉閒不開野禪無甲子燒篆卜春囘¶
　　　靈石道中¶
靈石通汾水晴春陟逺山嵓空漁欵乃風静鳥綿蠻官¶
府征繇省農家嵗月閒十年頻過此吁我鬢毛斑¶
　　　遊曲江¶
<pb:KR4h0117_WYG_474-15b>¶
雪霽山門出雲空塔影遥煙花韋杜曲踪跡漢唐朝碑¶
跌横蝸殻江痕伴野燒夕陽歸路晚明月逈春霄¶
　　　元宵¶
天炯夜光寒昇平萬姓歡火雲流貝闕紅雨下層巒夜¶
騎遊潘岳春衫舞阿蠻香車金犢過沈醉夜更䦨¶
　　　曉春¶
淑氣催氷泮晴光着栁絲草青前夜雨花發去年枝日¶
暖鶯聲嚦風酣燕影遲子臣當道泰寸草報春私¶
<pb:KR4h0117_WYG_474-16a>¶
　　　巢林和尚¶
披衲投金地談空湛逺心生涯翻貝葉踪跡寄巢禽法¶
鼓喧朝夢曇花雨夜吟幾因觀色相物物自蕭森¶
　　　遊仰天寺¶
上方天日近下界水風幽泉合千山脉蟬空四壁秋僧¶
牀林影黑佛頂電光流相對渾疑夢浮生一過舟¶
　　　衛輝道中¶
黄土岡頭路炎蒸勢欲焚樵枰秋磵石牧笛比干墳野¶
<pb:KR4h0117_WYG_474-16b>¶
濶蟬鳴樹天空山吐雲故人樽酒别悵望午風薰¶
　　　彭幸菴尚書致政¶
息駕秋風興閒身未老年宦情風掃葉心事日行天魏¶
闕風隂暮秦山花鳥妍行藏如有論屈指道公全¶
　　　楊邃菴先生致政¶
雲物動髙秋離亭注别愁世紛憑塞馬心迹寄江鷗雷¶
雨明周旦溪山待許由相看風浪急獨喜上扁舟¶
　　　春遊¶
<pb:KR4h0117_WYG_474-17a>¶
曲曲沿芳逕紛紛㸃落花鶯聲随逺㟁雁影落平沙薰¶
入逰人醉青歸去鳥賖傷春囘逺眺落日暮山斜¶
　　　黄鶴樓¶
飛閣枕江皋仙人跨海鼇潮回留㟁濶雲去見天髙春¶
色看晴樹秋風鼓夜濤登臨開逺眺長嘯五陵豪¶
　　　岳陽樓¶
渺渺洞庭波君山翠擁螺江空含月小地剰得天多寒¶
色征鴻陣秋風返棹歌湘靈不可問落日下煙莎¶
<pb:KR4h0117_WYG_474-17b>¶
　　　宿魚山¶
魚山留晚棹寂寞坐更深暗浪喧舟腹寒燈映水心頽¶
風堕墨淚髙調憶鍾琴江樹識人思蕭蕭寄逺吟¶
　　　九峰寺¶
雲樹擁山頭林聲襍亂流篆沈僧晝寂門掩佛燈幽殘¶
黛花驚雨髙吟蟬訴秋登臨横逺望身世擬輕鷗¶
　　　臨湘道中¶
望逺塵襟濶林深去馬遲雨喧春圃綠風動曉山吹鼓¶
<pb:KR4h0117_WYG_474-18a>¶
浪魚驚餌拖聲蟬過枝山靈如有意花鳥慰春思¶
　　　蒲圻道中¶
積雨湘江暗林深雲滿蓑蒼山奔夜澗老樹引春蘿白¶
雪紛鷗鷺青錢㸃芰荷客心歸未遂腸斷楚山莎¶
　　　咸寧道中¶
南望山陂驛山連草樹幽水雲浮幻象煙雨結春愁花¶
綻猩唇血泉分燕尾流午薰民愠觧蠶老麥花秋¶
　　　逰玉泉寺¶
<pb:KR4h0117_WYG_474-18b>¶
秋日玉泉寺水喧山腹深石泉噴白雪巖樹挿青簮幻¶
合煙花夢凄飛風葉吟喧囂共幽寂無復觧鍾琴¶
　　　華容道中¶
秋樹千林合幽塘一徑通雲開山秀近萍落水天空鳥¶
下蒼煙食人眠翠竹宫閭閻民隱切愁苦望春風¶
　　　九谿山行¶
躡屩躋天庭旅車逐井陘鶴巢雲竇白竹引石泉清潭¶
黑蛟方蟄峰髙猿亦驚亭亭山木拱野老不知名¶
<pb:KR4h0117_WYG_474-19a>¶
　　　歸州峡¶
城堞勢凌空江流百折東雲蒸神女峡春沁楚王宫民¶
屋髙低見山花寂寞紅夜深奔浪惡風雨撼蒼穹¶
　　　巴風¶
山腰盤複道髙下住人家物色冬青樹時新榖雨茶楓¶
團凝逺盖泉落綴驚蛇記得旋舟日東風桃李花¶
　　　逺安山行¶
荆門復西下山僻水聲幽民屋雲中結泉聲石上流農¶
<pb:KR4h0117_WYG_474-19b>¶
桑春不擾雞犬夜忘憂却憶觀風日庚辰嵗暮秋¶
　　　晚馳應城¶
午發劉家隔黄昬入應城暮煙漁火暗秋色野㠶輕雁¶
陣西風夜星纒南浦晴逺心簮冕掛擾擾負平生¶
　　　和薛君采王政功徳寺韻¶
飛錫超三昧談空寂萬緣祥雲停祗樹法雨暗諸天化¶
鶴春巢翠降龍夜咽泉刦塵歸幻夢功徳兩愀然¶
　　　少年行¶
<pb:KR4h0117_WYG_474-20a>¶
曉色繁華動㣲風燕子忙萬錢無下箸百妓有専房絃¶
管春聲細樓臺秋夜長星沈更漏徹猶逐夢魂香¶
　　　過隠者庄¶
幽軒停白晝心古萬緣輕春壑花争放澄潭浪不生雲¶
山當近户風雨望髙城歸去淵明社欣欣木正榮¶
　　　楊希仁起復總兵官¶
胡馬横霜塞彤庭詔翦頗重頒新斧鉞迅掃舊山河細¶
栁将軍令天山壮士歌龍城降處劍休帶血痕多¶
<pb:KR4h0117_WYG_474-20b>¶
　　　劉孔林賓相餞别¶
欵酌延長夏論交重逺心雲開青嶂晚鳥下　蕪沈内¶
苑紅粧妓南薰綠綺琴夜凉更秉燭一任主情深¶
　　　秋夜納凉¶
暑退蟬鳴秋氣清傍簷枯坐旅愁并香沈夜榻疎燈暗¶
雲捲晴空孤月明覆載敢忘犬馬報江山終結鷺鷗盟¶
天涯此日還為客後夜清光何虚盈¶
　　　次涇畢渡小憩山寺¶
<pb:KR4h0117_WYG_474-21a>¶
霏霏煙雨促寒旌野寺柴闗暫息征石洞坐苔僧補衲¶
滄浪竚馬客湔纓㳙㳙瀑布分空翠寂寂歸鴻唳晚晴¶
更上髙原囘首望癡雲宿霧兩山平¶
　　　次安定¶
星槎渺渺逐行雲騷客情悰入雁羣寒日人過天水郡¶
髙原秋老隗囂墳民居土穴冬應暖秋墾青山晝正勤¶
風俗淳龎猶太古莫敎全璞易深文¶
　　　次潜麻灣¶
<pb:KR4h0117_WYG_474-21b>¶
縈紓鳥道上潜麻白草黄雲映曉霞一節中郎還朔漠¶
千年柱史度流沙雉飛東勝随秋燒梅落西風倚暮笳¶
彈鋏壮心期未遂數聲長嘯雁行斜¶
　　　次紅城¶
同雲積雪伴寒征遥捧綸音絶漠行萬里闗梁催曉夢¶
殘更鼓角壮秋聲芻糧起伏依山寨兵衛森嚴入夜城¶
拭盡征袍塵土夢夜深霜冷月華明¶
　　　邊夜¶
<pb:KR4h0117_WYG_474-22a>¶
紅塵無日憩奔忙萬里河梁客思長鬼哭空濠秦将士¶
碑沈衰草漢文章民諳風土遵王度天簡河山壮帝疆¶
吟罷晚鐘清夜永疎林月影浸寒霜¶
　　　入朝¶
舜庭鸞鳳儀皋契薰入南風奏管絃宫殿雨晴髙燕雀¶
冠裳春暖去貂蟬長安抱鼓思張敞江國登樓憶仲宣¶
願祝遐昌神祚永無窮春色下堯天¶
　　　感中原(時流賊大/肆刦畧)¶
<pb:KR4h0117_WYG_474-22b>¶
中原遥望暮雲連殺氣沈沈恨滿天野老裹瘢埋戰骨¶
佳人抆淚濕華鈿庄園燒盡餘丘土桑柘荒殘宿野煙¶
吏畏官軍頻駐劄夜深横索里人錢¶
　　　報國寺和張子醇同年韻¶
興滿禪林坐日長漫拈吟筆寫山房草含梅雨傳新綠¶
人醉松風話晚凉碧篆欵飛僧晝静紅塵空逐宦心忙¶
百年莫惜杯中物岐路令人易斷腸¶
　　　逰西山寺再用前韻¶
<pb:KR4h0117_WYG_474-23a>¶
水僻山深路轉長攀蘿沿磴到僧房危橋石抱村流急¶
古殿鶴巢嵓樹凉百計巧思蠶更拙片時春夢蟻空忙¶
憑君莫動登樓思故國山河易斷腸¶
　　　瞻華山¶
巨靈危峭峙金天俯瞰羣山脉脉連東岱北恒分保障¶
秦皇漢武歴封禪金城秀遶三峰翠玉井花開十丈蓮¶
盛世褒封應有自願教靈異産多賢¶
　　　元宵¶
<pb:KR4h0117_WYG_474-23b>¶
太平文物重春宵駕海鼇山萬燭燒絶壁火雲光爛熳¶
交花玉樹影飄颻朱門豪氣横金馬繡幕春風浮玉翹¶
鼓角髙寒明月午暗塵風静夜天遥¶
　　　春日即事¶
斜風細雨入林深寄傲南窗對逺岑花放曉風紅作陣¶
栁翻春水綠成隂酒因地僻難成醉天為詩豪賸賞心¶
梅子傳黄桑柘綠困人天氣思沈沈¶
　　　殘春即事¶
<pb:KR4h0117_WYG_474-24a>¶
晚春斜日草堂暄車馬稀遲獨掩門彭澤栁遮元亮宅¶
東山花發謝安墩經談往事心惟舊客話浮生酒在樽¶
獨坐寒齋風雨夕鳥啼花落又黄昬¶
　　　夏日午坐¶
午風驅暑晝庭凉古木隂隂夏日長蘭館雪紛千縷白¶
麥疇雲散一川黄夜光暗遶青藜杖吟筆晴看古錦囊¶
髙卧北山堅不起莫敎猿鶴怨山芳¶
　　　吉道行出知莘野¶
<pb:KR4h0117_WYG_474-24b>¶
飄渺雲山接素秋除書今喜牧樊州看碑口炙思羊祐¶
駐馬心誠拜武侯霜月夜懸鄉國夢春風晴散井閭愁¶
莫言棘枳成幽獨寄取梧岡引鳯逰¶
　　　約胡重器王子章陳大用三僚長逰城北寺¶
鑣聮曉色入空林殿閣森沈草樹隂雲壑老禪歸晝寂¶
石林髙鳥自春吟旛&KR1242;渺渺塵寰隔風雨蕭蕭法相深¶
片日浮生真幻夢渾忘身世有華簮¶
　　　秋日赴友人飲¶
<pb:KR4h0117_WYG_474-25a>¶
臨軒髙宴雨初収一葉梧桐萬境秋鳥帶夕陽歸草樹¶
雁拖寒色下滄洲詩賡瓊玖人依竹酒泛歌鐘風滿樓¶
玉宇髙寒心更切江湖廊廟總闗愁¶
　　　冬日友人携酒至留飲¶
野人携酒過山城溪䔩林殽醉瓦瓶霜樹蕭蕭枯葉戰¶
雲川漠漠暮煙征興來杖履尋丹壑老去詩篇伴短檠¶
従此不知人事改欄花庭草任枯榮¶
　　　慈恩寺弔古¶
<pb:KR4h0117_WYG_474-25b>¶
慈恩塔畔曲江路坐想人文盛集時斷碣秋深苔長綠¶
廢園春老樹無枝三川禾黍王侯第四壁龍蛇今古詩¶
惟有南山渾似舊數峰青影自參差¶
　　　逰仰天寺¶
梵宫金碧隠山隈古殿深沈老碧苔萬顆珠璣巖溜下¶
一庭羅綺檻花開天空霜月千山曉秋引松風萬壑哀¶
曉起凭欄瞻望處彩雲丹樹巳成堆¶
　　　新鄉道中¶
<pb:KR4h0117_WYG_474-26a>¶
伏城風雨襍煙㝠野店柴闗半不扄五月地横千里赤¶
十年官負一袍青帝京草木沾周澤人海英雄泛楚萍¶
唾手功名今偃蹇幾因塵土鬢毛星¶
　　　保定道中雨晴¶
栁塘春水泛鳴蛙咫尺雲山近帝家綠野桑麻新雨露¶
春城絃管舊煙花令諳卓茂循良傳人逐張蹇使者槎¶
逺道夕陽歸去晩隔林啼鳥送征車¶
　　　雲山煙水圖¶
<pb:KR4h0117_WYG_474-26b>¶
樓閣隠煙迷野望楓林落木動秋容水通雲竇傾寒玉¶
山入潭心倒碧峰彭澤栁庄風雨暗嚴灘釣石蘚苔封¶
長楊五柞春光好應讓雲山第一重¶
　　　織錦廻文圖¶
玉闗人逺戍煙迷别思驚心寄錦題合浦月明珠蚌淚¶
洛陽春曉綺鶯啼書憑白雁牽愁逈夢遶黄雲入塞低¶
獨喜孟光偕老約百年鼓瑟賦荆藜¶
　　　蒲圻道中¶
<pb:KR4h0117_WYG_474-27a>¶
湘江風露引征車入岫穿林翫物華山水禁寛無貢賦¶
翠㣲煙密有人家雨舂春稲黄雲熟日照飛泉白練賖¶
何處一聲樵牧笛飛飛落盡野棠花¶
　　　劉堯夫憲副陞廣東大參¶
十年獨守臯陶法今日應分召伯棠五嶺春風鳴翡翠¶
九溪秋色上桄榔馬援銅柱風聲逺陸賈新書計慮長¶
莫把天南論絶塞鼎鐘勲業在遐方¶
　　　送客¶
<pb:KR4h0117_WYG_474-27b>¶
時事歴多艱愁心千萬結把袂對斜陽相看不忍别¶
　　　巴東峡中¶
去時氷雪深歸来桃李艶短棹覊春愁雲深江路暗¶
　　　未央餞行¶
漢業追千載别筵重一逰相看成俯仰寥落滿襟秋¶
　　　平定道中¶
十日山行今日盡山風獵獵山雲近解道前途是坦行¶
一望那知山更峻¶
<pb:KR4h0117_WYG_474-28a>¶
　　　獲嘉道中¶
山城雨過青山曉楊栁池塘風線裊帝城北望苦無多¶
漠漠煙雲丹鳳渺¶
　　　漁父詞¶
長江渺渺煙波綠罷釣漁翁船傍竹摸魚換酒月明歸¶
醉倚綸竿春睡熟¶
　　　初朝¶
宫栁含煙曉日晴太平天子御承明曉鐘閶闔開仙仗¶
<pb:KR4h0117_WYG_474-28b>¶
次第班行引鳳鳴¶
　　　思鄉¶
屈指光隂春復秋鄉心國思兩牽愁行雲流水無情思¶
每到花時不上樓¶
　　　宫詞¶
長門花發曉鶯啼二月春光滿帝畿不信東風偏著栁¶
浪敎風絮㸃人衣¶
　　　和虎谷王先生韻¶
<pb:KR4h0117_WYG_474-29a>¶
百年公論分明日幾度人情反覆間獨有空山飛鳥倦¶
不因風雨解知還¶
　　　美人寓意¶
玉人春望隠蒹葭金鳳簮雲髩綰霞薄暮倚欄横翠袖¶
東風吹雨惜殘花¶
　　　巴東峡行¶
曉泊孤舟春水生逺灘雙棹布㠶輕消魂一覺鄉心夢¶
卧聽四山風雨聲¶
<pb:KR4h0117_WYG_474-29b>¶
　　　逺安山行¶
楓林啼鳥襍村舂曉色征鞍寄逺踪不盡溪聲寒水碧¶
四山霜葉幻秋容¶
　　　宿香籍寺¶
紫翠煙消石徑斜半灣茅屋是僧家禪心不動楚山碧¶
落盡蕭蕭松荻花¶
　　　宿香綠寺¶
索莫秋林煙雨中楓巖盎盎水漴漴衡陽雁杳寒雲隔¶
<pb:KR4h0117_WYG_474-30a>¶
惆悵半山霜葉紅¶
　　　宿玉泉寺¶
宦海塵踪逼嵗忙霜清月冷到僧房孤燈岑寂山更寂¶
一榻篆煙秋夜長¶
　　　柬光澤王召飲¶
霜臺獨夜月明時邂逅無緣醉酒巵遥想玉人當此夕¶
醉吟紅燭困秋思¶
　　　書紫荆闗龍華鋪壁二首¶
<pb:KR4h0117_WYG_474-30b>¶
溪雲初起山圍帶寒雨斜飛風絡絲猿鶴不諳塵俗共¶
驚聞人語上髙枝¶
九天運轉三陽泰一節霜寒萬竈軍烽火不驚春野静¶
戍樓空照夕陽曛¶
　　　湖上詞¶
雞鳴茅店曙煙髙望望鄉闗别思勞夢合乍驚蝴蝶散¶
一江風雨撼驚濤¶
　　　九谿詠¶
<pb:KR4h0117_WYG_474-31a>¶
排闥空山鎖寂寥壁燈明滅際春宵夢魂忘却松聲急¶
疑是寒江夜半潮¶
　　　讀廖運同詩有感因以美之¶
五月尋春春已空海榴花放醉薰風曉來霧捲雲鬟綠¶
一簇香羅萬㸃紅¶
天空霜冷塞雲黄雁陣驚寒字兩行幾度參差無覔處¶
海天愁思正茫茫¶
　　　陳伯行逺謫¶
<pb:KR4h0117_WYG_474-31b>¶
西風落葉滿秋林酒盡驪駒别思深君遇故人如有問¶
謂予猶抱昔年心¶
　　　和塞上曲¶
秋風塞馬遁沙田劍倚空同半壁天兵衛森嚴春幕曉¶
滿庭珠履客三千¶
　　　又¶
邊官誰復觧邊籌萬里闗梁重國憂惟有黄河如故國¶
年年常遶塹山流¶
<pb:KR4h0117_WYG_474-32a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_474-32b>¶
　¶
　¶
　¶
　¶
　¶
　¶
　¶
　石倉歴代詩選巻四百七十四¶
