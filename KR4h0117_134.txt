# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.307234
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百三十四
<pb:KR4h0117_WYG_134-1a>¶
欽定四庫全書¶
　石倉歴代詩選巻一百三十四¶
　　　　　　　　　　　　明　曹學佺　編¶
　宋詩十一¶
　　程　顥¶
　　　顔樂亭(為孔周/翰作)¶
天之生民是為物則非學非師孰覺孰識聖賢之分古¶
難其明有孔之遇有顔之生聖以道化賢以學行萬世¶
<pb:KR4h0117_WYG_134-1b>¶
心目破昏為醒周爰闕里惟顔舊止巷汙于榛井湮而¶
圯鄉閭蚩蚩弗視弗履有卓其誰師門之嗣追古念今¶
有惻其心良賈善諭發帑以金巷治以闢井渫而深清¶
泉澤物佳木成隂載基載落亭曰顔樂昔人有心予忖¶
予度千載之上顔惟孔學百世之下顔居孔作盛徳彌¶
光風流日長道之無疆古今所常水不忍廢地不忍荒¶
嗚呼正學其何可忘¶
　　　逰鄠山詩¶
<pb:KR4h0117_WYG_134-2a>¶
僕自㓜時已聞秦山多竒若有扈者尤復秀出常恨逰¶
賞無便嘉祐二年始應舉得官遂請於天官氏願主簿¶
書於是邑謂厭飫雲山以償素志今到官㡬二年矣中¶
間被符移奔走外幹者三居其二其一則簿書期㑹倉¶
廩出入固無暇息惟白雲特在山面最為近邑常乗間¶
兩至其餘佳處都未得往變化初心辜負泉石五年二¶
月初吉聞貳車晁公來逰諸山先是晁公見約同往㑹¶
探吏失期二日早晁公以書見命始知車騎已留草堂¶
<pb:KR4h0117_WYG_134-2b>¶
走白邑大夫張君時民産有在山麓者以罪没官府符¶
方命量其租入之數因請以往鞭馬至山而晁公已由¶
高觀登紫閣還憇下院見待巳遂奉陪西逰經李氏五¶
花莊息駕池上夜宿白雲精舍詰旦晁公西首僕復並¶
山東逰紫閣登南山望仙掌回抵高觀谷探石穴窺石¶
潭因周視所定田徜徉於花林水竹間夜止草堂是晚¶
雨氣自西山東始慮不得徧詣諸境一霎遂霽明旦入¶
太平谷憇息于重雲下院自入太平谷山水益竒絶殆¶
<pb:KR4h0117_WYG_134-3a>¶
非人境石道甚巇下視可悸往往步亂石間入長嘯洞¶
過虎溪西南下至重雲閣訪鳳池觀雲頂凌霄羅漢三¶
峯登東嶺望大頂積雪復東北來雲際下深澗白石磷¶
磷於間水聲清泠可愛坐石掬水戀戀不能去者久之¶
遂宿大定凌晨登上方候日初上西望藥山北眺大頂¶
千峯萬巒目極無際下山縁東澗渡横橋復憇于重雲¶
下院出谷逰太平宫故址而歸馬上率爾口語往往成¶
詩章自入山至歸凡四日得長短詠共若干篇姑存之¶
<pb:KR4h0117_WYG_134-3b>¶
以志逰覽之次第云¶
　　　紫閣¶
仙掌逺相招縈紆渡石橋暝雲生澗底寒雨下山腰樹¶
色千層亂天形一罅遥使紛難久駐回首羡漁樵¶
　　　高觀谷¶
轟雷疊鼓響前峯來自彤雲翠靄中洞穴積隂成氣象¶
鬼神慿暗擅威風噴崖雨露千尋濕落石珠璣萬顆紅¶
縱有虬龍難作祟還應不是旱時功¶
<pb:KR4h0117_WYG_134-4a>¶
　　　草堂¶
參差臺殿緑雲中四面篔簹一徑通展讀華陽真誥上¶
神仙居在碧琳宫¶
　　　長嘯巖中得氷以石敲飡甚佳¶
車倦人煩渴思長巖中氷片玉成方老仙笑我塵勞久¶
乞與雲膏洗俗賜¶
　　　逰重雲¶
久厭昏昏萬慮塵喜尋泉石暫清神目勞足倦深山裏¶
<pb:KR4h0117_WYG_134-4b>¶
猶勝低睂對俗人¶
　　　凌霄三峯¶
長嘯巖東古寺前三峯相倚勢相連偶逢雲静得見日¶
若有路通須近天恠石似雷鳴谷底老松如雪著崖顛¶
結根不得居平地猶與蓮花逺比肩¶
　　　雲際山¶
南藥東邊白閣西登臨身共白雲齊上方頂上朝來望¶
陡覺羣峯四面低¶
<pb:KR4h0117_WYG_134-5a>¶
　　　是逰也得小松黄楊各四本植於公署之西窗¶
　　　　戲作五絶呈邑令張寺丞(興宗/)¶
中春時節百花明何必繁絃列管聲借問近郊行樂地¶
潢溪山水照人清¶
有生得遇唐虞聖為政仍逢守令賢縱得無能閒主簿¶
嬉逰不負艷陽天¶
獄訟已聞寃滯雪田農還喜土膏勻只應野叟猶相笑¶
不與溪山作主人¶
<pb:KR4h0117_WYG_134-5b>¶
　　　春雪¶
二月將臨尾羣隂久退濳只知桃李艷何復雪霜嫌密¶
霰仍先集飄霙忽散霑帶風成料峭和雨作亷纎江漢¶
初彌望珠璣間得兼片㾗才著瓦斜勢漸穿簾鳥化遼¶
城鶴途鋪越女縑落英時鬬舞飛絮或同黏寒怯開闈¶
賞光凝伴月覘價增樵市炭興入酒家帘惜竹頻敲葉¶
愁花旋覆苫失權悲太皥助虐有飛亷積勢方平壠澌¶
流已墜簷東君莫惆悵杲日待重瞻¶
<pb:KR4h0117_WYG_134-6a>¶
　　　新晴野步¶
青帝芳成萬物春如何淫雨害芳晨乞求共指雲間日¶
悔恨輕嫌陌上塵消盡風威猶料峭放開春色已嶙峋¶
燕逰莫道王孫樂亦有羲皇更上人¶
　　　西湖¶
潩水橋邊鴨子陂樓臺只在郡城西煙波乍見心先快¶
島㠘將尋路欲迷盡日無風横舴艋有時經雨飲虹霓¶
如何咫尺塵埃地不使逰人續杖藜¶
<pb:KR4h0117_WYG_134-6b>¶
　　　環翠亭¶
城居不見萬山重因起高亭破逺空虚曠直疑天宇外¶
周旋如在畫屏中凝風散藹層層出削玉排青面面同¶
暫得登臨已忘去四時佳致屬賢公¶
　　　陪陸子履白石萬固¶
條山蒼蒼河流黄中蒲形勢天下疆帝得賢侯殿一方¶
四年不更慰民望元豐戊午季春月上心閔雨愁黎蒼¶
使車四出走羣望我亦奉命來陜疆精誠感格天意順¶
<pb:KR4h0117_WYG_134-7a>¶
詔書才下雨已霶病麥還青禾出土野農鼓舞歌君王¶
故人相見不道舊為雨歡喜殊未央聖主寛憂小臣樂¶
自可放蕩舒中腸白石萬固皆勝地主人挈我㩦壺觴¶
况逢佳日俗所尚車馬未曉填康莊扶提十里雜老幼¶
迤邐千騎明戈鎗初聽鳴鐃入青靄漸見朱斾輝朝陽¶
遨頭自是謝康樂後乗獨慚元漫郎侯來雖知有賓客¶
衆喜更為將豐穰臨溪坐石徧巖谷幽處往往聞絲簧¶
山光似迎好客動日景定為逰人長乗高望逺興不盡¶
<pb:KR4h0117_WYG_134-7b>¶
戀戀不知岐路忙人生汩没苦百態得此樂事真難常¶
我辭佳境已惆悵侯亦那得久此鄉他時㑹合重相語¶
辜負泉石何能忘¶
　　　題淮南寺¶
南去北來誰得休白蘋吹盡楚江秋道人不是悲秋客¶
一任晩山相對愁¶
　　　和詠草¶
漸覺東皇意思勻陳根初動夜來新忽驚平地有輕緑¶
<pb:KR4h0117_WYG_134-8a>¶
已盖六街無舊塵莫為枯榮吟野望且憐愁醉祝香輪¶
詩人空怨王孫逺極目萋萋又一春¶
　　　逰月陂仝諸公¶
月陂堤上四徘徊北有中天百尺臺萬物巳隨秋氣改¶
一樽聊為晩涼開水心雲影閒相照林下泉聲静得來¶
世事無端何足計但逢佳日約重陪¶
　　　和王安之¶
閒坊西曲奉常家景物天然占一窊恰似庾園基址小¶
<pb:KR4h0117_WYG_134-8b>¶
全勝滬澗路途賖知君陋巷心常足比我僑居樂已奢¶
且喜杖藜相過易隔牆無用少逰車¶
　　　和諸公梅臺¶
急須乗興賞春英莫待空枝謾寄聲淑景暖風前日事¶
淡雲㣲雨此時情¶
　　　後一日再和¶
常勸嬉逰須及辰莫辭巾屨染埃塵秪應風雨梅臺上¶
已減前時一半春¶
<pb:KR4h0117_WYG_134-9a>¶
　　　郊行即事¶
芳原緑野恣行時春入遥山碧四圍興逐亂紅穿栁巷¶
困臨澄碧坐苔磯莫辭盃酒十分醉秪恐風花一片飛¶
况是清明好天氣不妨逰衍暮忘歸¶
　　　春日江上¶
新蒲嫰栁滿汀洲春入漁汀一棹浮雲幕倒遮天外日¶
風帘輕颺竹間樓望窮逺岫㣲茫見興逐歸槎汗漫逰¶
不畏蛟螭起波浪却憐清泚向東流¶
<pb:KR4h0117_WYG_134-9b>¶
　　　下白徑嶺先寄孔周翰郎中¶
驟經㣲雨過芳郊轉覺長河氣象豪歸騎已登呉坂峻¶
飛雲猶認華山高門前岐路通西國城上樓臺厭巨濤¶
欲問甘棠舊風化主人邀客醉香醪¶
　　　陳公廙園修褉事席上賦¶
盛集蘭亭舊風流洛社今坐中無俗客水曲有清音香¶
篆來還去花枝泛復沈未須愁日暮天際是輕隂¶
　　　新晴野步¶
<pb:KR4h0117_WYG_134-10a>¶
隂曀消除六幕寛嬉逰何事我心閒鳥聲人意融和候¶
草色花芳杳藹間水底㫁霞光出岸雲頭斜日影銜山¶
若慿詩思為描冩却恐騷人閣筆還¶
　¶
　¶
　¶
　¶
　¶
<pb:KR4h0117_WYG_134-10b>¶
　¶
　¶
　¶
　¶
　¶
　¶
　¶
　石倉歴代詩選卷一百三十四¶
