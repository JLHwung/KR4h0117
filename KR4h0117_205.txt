# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.038808
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百五
<pb:KR4h0117_WYG_205-1a>¶
欽定四庫全書¶
　石倉歴代詩選巻二百五¶
　　　　　　　　　　　　明　曹學佺　編¶
　宋詩八十二¶
　　戴復古¶
　　　夢中亦役役¶
半夜羣動息五更催夢殘天雞啼一聲萬枕不遑安一¶
日一百刻能得幾刻閒當其閒睡時作夢更多端窮者¶
<pb:KR4h0117_WYG_205-1b>¶
夢富貴逹者夢神仙夢中亦役役人生良鮮歡¶
　　　飲馬長城窟¶
朔風凛髙秋黒霧翳白日漢兵來伐胡飲馬長城窟古¶
來長城窟中有戰士骨骨久化爲泉馬吞亦嗚咽聞說¶
華山陽水甘春草長¶
　　　羅敷詞¶
妾本秦氏女今春嫁王郎夫家重蠶事出採陌上桑低¶
枝探易殘高枝手難扳踏踏竹梯登樹杪心思蠶多苦¶
<pb:KR4h0117_WYG_205-2a>¶
葉少舉頭桑枝掛鬢唇轉身桑枝勾破裙辛苦事蠶桑¶
實爲良家人使君何所爲見妾駐車輪使君口有言羅¶
敷耳無開蠶饑蠶饑采葉急歸¶
　　　題陳毅甫家壁¶
朱門金叵羅九醖葡萄春酌貴不酌賤酌富不酌貧君¶
家破茆屋飄揺河水濱中有一樽淥醉盡天下人¶
　　　荅婦詞¶
江山阻且長矯首鄉闗隔空閨泣㓜婦顦顇失顔色隠¶
<pb:KR4h0117_WYG_205-2b>¶
閔鸛鳴篇寄彼西飛翼剥封覽情素既喜復凄惻别時¶
梅始華傷今食梅實覽古帝王州結交游俠窟千金沽¶
美酒一飲連十日春風吹酒醒始知身是客杜宇啼一¶
聲行人淚横臆衣破誰與紉髪垢孰與櫛勿謂遊子心¶
而不念家室新交握臂行肝膽猶楚越醜婦隔江山千¶
里情弗絶慇懃揮報章歸計何時决今夕知何夕覩此¶
纎纎月此月再圓時門前候歸轍¶
　　　栗齋鞏仲至以元結文集爲韻¶
<pb:KR4h0117_WYG_205-3a>¶
尋常被酒時歸到急投枕爲愛坎山文今夜醉忘寢偉¶
哉浯溪碑千載氣凛凛春陵賊退篇少陵猶歛袵文章¶
自一家其意則古甚太羮遺五味純素薄文錦聱牙不¶
俗斯人異所禀君君望堯舜人人欲倉廩古道不可行¶
時對窳樽飲¶
　　　劉折父爲吳子才索賦雲山燕居¶
燕居適所息非懐傲世心白雲自舒巻青山無古今中¶
有動静機杳𣺌諧素襟以時爲出處懐人撫瑶琴平生¶
<pb:KR4h0117_WYG_205-3b>¶
披短褐時來或華簪世論倘不合矢口不如瘖避影長¶
松下洗耳清溪潯慎勿出雲外黄塵三尺深¶
　　　婕妤詞¶
紈扇六月時似妾君恩重避暑南薰殿清風隨扇動妾¶
時侍君王常得沾餘凉秋風颯庭樹團團無用處妾亦¶
寵顧衰栖栖度朝暮扇爲無情物用捨不知卹妾有深¶
宫怨無情不如扇¶
　　　感寓¶
<pb:KR4h0117_WYG_205-4a>¶
蛛網羃虚簷志飽羅羣飛寒蠶齧枯桑一身終繭絲物¶
物巧生理我生拙奚爲貂裘日以敝石田歲長饑食貧¶
已到骨噫氣儻未衰舉目送飛鴻悠悠知我誰夜雨挾¶
西風摵摵撼庭樹浮生堪幾秋青鬢忽巳素鉛刀刲九¶
牛䇿蹇望長路所操莽無竒自好徒自誤改絃調新聲¶
履道易故歩收功在桑榆其敢怨遲暮紅紫委路塵緑¶
樹有嘉色刳心晚聞道玩物若有得青春坐銷歇方兹¶
見真實人生到中年胡不保明徳秋風墮庭梧棲鳯去¶
<pb:KR4h0117_WYG_205-4b>¶
無迹矯首碧雲端一語三歎息¶
　　　渝江緑隂九日燕集¶
佳節重有感人間行道難登高苦無地把酒一凭欄山¶
逈暮煙合江空秋水寒沙頭有鸂𪄠莫作鴛鴦㸔九日¶
江亭上誰憐老孟嘉要人㸔白髪不用整烏紗寄興題¶
桐葉長歌醉菊花歸心徒自苦猶在楚天涯¶
　　　姪孫亦龍作亭於小山之上余以野亭名之得¶
　　　　詩二首¶
<pb:KR4h0117_WYG_205-5a>¶
平地變丘壑安排若自然爲山移白石鑿沼貯清泉栗¶
里有松竹蘭亭無管絃軒裳非我事在野不妨賢¶
舍外有餘池登臨作此亭心如喬木古眼共逺山青社¶
酒誰同醉村歌自可聽有時來夜坐收拾讀書螢¶
　　　桐廬舟中¶
吳山青未了桐江緑相迎扁舟問何之往訪嚴子陵高¶
風凛千古卧蹴萬乗主富貴直浮雲羊裘釣煙雨¶
　　　江南新體¶
<pb:KR4h0117_WYG_205-5b>¶
郎船江下泊妾象樓上住朝朝暮暮間上下兩相顧相¶
顧不相親風波愁殺人¶
　　　子淵送牡丹¶
有酒何孤我因花賦惱公可憐秋鬢白羞見牡丹紅海¶
上盟鷗客人間失馬翁不知衰病得禁得幾春風¶
　　　寄山臺趙庶可¶
頂上山臺謁臨行辱贈詩相思寸心在莫訝尺書遲好¶
月登樓夜清露落木時見君花蕚集夢到謝公池¶
<pb:KR4h0117_WYG_205-6a>¶
　　　峽山二首¶
山近江如束林深路欲迷平沙印虎跡絶壁聽猿啼緑¶
水人誰釣黄茆地可畦幽居堪避世何必武陵溪¶
欲訪飛來殿維舟上峽山有溪流屋下無路入雲間犀¶
解捐金索猿能記玉環無從旌往事有地足躋攀¶
　　　重陽舟中¶
扁舟何寂寞絶不見人家無處沽村酒何從問菊花溪¶
山澹相對節序謾云嘉牢裹烏紗㡌西風日又斜¶
<pb:KR4h0117_WYG_205-6b>¶
　　　江上夜坐懐嚴儀卿李友山¶
江清天影動樓近角聲雄楊柳枝枝月芭蕉葉葉風佳¶
人難再得良夜與誰同别後知何處吟詩句句工¶
　　　舟中¶
扁舟何處泊沙渚夕陽邊逺浦横魚網高山起燒煙客¶
行今老矣秋思日凄然且復開懐抱囊中有酒錢¶
　　　訪徐益夫¶
仲蔚蓬蒿宅終朝只閉關無心與時競未老得身閒緑¶
<pb:KR4h0117_WYG_205-7a>¶
繞廵除水青横隔岸山客來新酒熟相對一酡顔¶
　　　清明感傷¶
一笠戴春雨愁來不可遮清明思上塚昨夜夢還家歸¶
興隨流水傷心對落花晉原松下淚沾灑楚天涯¶
　　　都中書懐¶
醉卧長安市思歸東海涯瓶餘殘臘酒梅老隔年花日¶
與愁爲地時憑夢到家鄉書三兩紙一讀一咨嗟¶
　　　春日懐家¶
<pb:KR4h0117_WYG_205-7b>¶
細數平生事何堪掛齒牙客遊兒廢學身拙婦持家開¶
甕嘗春酒租山摘早茶關心此時節歸興滿天涯¶
　　　劉興伯黄希宋蘇希亮慧力寺避暑¶
何處避炎熱相期過寶坊萬松深處坐六月午時凉鐘¶
磬出深屋江山界短墻醉來歸興懶留宿贊公房¶
　　　訪嚴坦叔¶
麻姑山下泊城郭帶煙霞擕刺投詩社移船傍酒家沙¶
禽時弄水櫸柳夏飛花小酌未能了西樓日又斜¶
<pb:KR4h0117_WYG_205-8a>¶
　　　見趙知道運使¶
飽食武昌魚不如歸故廬盟鷗還海道問雁覔家書又¶
把鄉人刺來投使者車東園桃與李莫使㸔花疎¶
　　　感寓¶
自覺心無愧何須座右銘人將金作塢吾以石爲屏年¶
老醫難療天寒酒易醒菊花香到死不肯就飄零¶
　　　貧作負恩人爲何宏甫作¶
九陌塵中事三生石上身狂爲好詩客貧作負恩人十¶
<pb:KR4h0117_WYG_205-8b>¶
載江村别扁舟塗水濵音書久不至得夢往來頻¶
　　　登祝融¶
秋風吹拄杖直到祝融顛目擊三千界肩摩尺五天扶¶
桑暘谷畔青草洞庭邊雲氣無遮障分明在眼前¶
　　　淮上囘九江¶
江水接淮水扁舟去復囘客程官路柳心事故園梅活¶
計魚千里空言水一杯石屏有茆屋朝夕望歸來¶
　　　燕¶
<pb:KR4h0117_WYG_205-9a>¶
聞說烏衣國低連海上村春來避霜雪秋去長兒孫華¶
屋語如訴故巢多不存雙飛惱幽獨紅袖有啼痕¶
　　　泉南¶
南地無冰雪常疑暖作災晝昬山霧合寒變海風來壠¶
麥銜芒早梅花帶葉開客中歸未得歲事漸相催¶
　　　吳子似¶
載酒櫻桃熟隈亭柳樹隂青山去人逺黄鳥話春深薄¶
俗非吾道虚名愧此心休言今不古又恐不如今¶
<pb:KR4h0117_WYG_205-9b>¶
　　　海陵光孝長老驥無稱山谷後也共談時事且¶
　　　　說黄巖柑橘之美¶
俗子避形影僧家共往還高談犯時忌妙語發天慳霜¶
後思新橘夢中歸故山何時免奔走終老白雲關¶
　　　衡陽寫懐簡王景大趙俊卿¶
夢覺他鄉枕寒生半夜衾客程湖外遠秋意雨中深老¶
馬尋歸路羈鴉憶故林家書連數紙難寫此時心¶
　　　上封¶
<pb:KR4h0117_WYG_205-10a>¶
樓臺逼霄漢窗戸納雲霓囘顧千巖路如登萬仞梯泉¶
從山頂出雪壓樹頭低高絶無人境非僧不可棲¶
　　　九日¶
今日知何日他鄉憶故鄉黄花一杯酒白髪幾重陽日¶
晩鴉爭宿天寒雁呌霜客中無此醉何以敵凄凉¶
　　　舂陵道中¶
雲際尋行路時逢一兩家山川閒世界耕釣小生涯病¶
竹長新笋寒芒揺落花溪翁解延客連煮數杯茶¶
<pb:KR4h0117_WYG_205-10b>¶
　　　琵琶行¶
潯陽江頭秋月明黄蘆葉底秋風聲銀龍行酒送歸客¶
丈夫不爲兒女情隔船琵琶自愁思何預江州司馬事¶
爲渠感激作歌行一寫六百六十字白樂天白樂天平¶
生多爲逹者語到此胡爲不釋然弗堪謫宦便歸去廬¶
山政接柴桑路不尋黄菊伴淵明忍泣青衫對商婦¶
　　　伏龍山民宋正甫湖山清隐廼唐詩人陳陶故¶
　　　　圃曽景建作記俾僕賦詩¶
<pb:KR4h0117_WYG_205-11a>¶
故人昔住金華峰靣帶雙溪秋水容故人今住伏龍山¶
陳陶故圃茆三間千載清風徐孺子門前共此一湖水¶
百花洲上萬垂楊白鷗羣裏歌滄浪故人心事孺子高¶
故人詩句今陳陶短衣飯牛不逢堯何如繡鞍上著錦¶
宮袍瓦盆對客酌松醪何如紫霞觴泛碧葡萄豆萁然¶
火度寒宵何如玉堂夜照金蓮膏吟成秃筆寫芭蕉何¶
如沈香亭北醉揮毫再三問君君不對目送飛鴻楚天¶
外細讀山中招隠篇超然意與煙霞㑹照影湖邊雙鬢¶
<pb:KR4h0117_WYG_205-11b>¶
皓此計知之悔不早三椽可辦願卜隣荷鍤相隨種瑶¶
草¶
　　　㑹稽山中¶
曉風吹斷花梢雨青山白雲無唾處嵐光滴翠濕人衣¶
踏破瓊瑶溪上歩人家逺近屋參差半成畫圖半成詩¶
若使山中無杜宇登山臨水定忘疲¶
　　　高九萬見示落星長句賦此荅之¶
天星隨地化爲石老佛占作青蓮宫東來海若獻秋水¶
<pb:KR4h0117_WYG_205-12a>¶
環以碧波千萬重雲根直下數百丈時吐光燄驚魚龍¶
鳯凰羣飛擁其後對靣廬阜之諸峰隂晴風雨多態度¶
日日舉目㸔不同高髯能詩復能畫自說此景難形容¶
且好收拾藏胸中養成筆力可扛鼎然後一發妙奪造¶
化功高髯高髯須貌取萬物昇沈元有數吾聞此石三¶
千年復化爲星天上去¶
　　　題上虞縣信芳堂¶
河陽種桃彭澤柳歲歲春風誇不朽何如君種一池蓮¶
<pb:KR4h0117_WYG_205-12b>¶
開向五月六月天紅粧當暑清無汗緑葉染風香不斷¶
坐令百里盡清凉天乃贈君雲錦段此花不可無此堂¶
主人姓字同芬芳更㸔堂後參差竹醉倚炎空舞寒緑¶
　　　鄂渚張唐卿周嘉仲送别¶
武昌江頭人送别楊栁秋來不堪折漢陽門外望南樓¶
昨日不知今日愁英雄握手新相識人情正好成南北¶
酒闌人散最關情一鴈西飛楚天碧¶
　　　江濱曉歩¶
<pb:KR4h0117_WYG_205-13a>¶
津頭曉歩落潮痕行盡蒲根到柳根鴈影參差半江月¶
雞聲吚喔數家村求魚㸔下連筒釣乞火聽敲隣舎門¶
料得錦城無此景欲將圖畫寄王孫¶
　　　鄂渚煙波亭¶
倚遍南樓更鶴樓小亭瀟灑最宜秋接天煙浪來三峽¶
隔岸樓臺又一州豪傑不生機事息古今無盡大江流¶
凭欄日暮懐鄉國崔顥詩中舊日愁¶
　　　春日二首呈黄子邁大卿¶
<pb:KR4h0117_WYG_205-13b>¶
野人何得以詩鳴落魄騎驢走帝京白髪半頭驚歲月¶
虚名一日動公卿頗思湖上春風約不柰樓頭夜雨聲¶
柳外斷雲篩日影試聽幽鳥話新晴¶
帝里風光二月新西湖幾隊踏青人杏花時節偏饒雨¶
楊柳門墻易得春或是或非塵裏事無窮無逹醉中身¶
五陵年少誇豪舉寂寞詩家戴叔倫¶
　　　梅¶
孤標粲粲壓羣葩獨占春風管歲華幾樹參差江上路¶
<pb:KR4h0117_WYG_205-14a>¶
數枝裝㸃野人家冰池照影何須月雪岸聞香不見花¶
絶似林間隠君子自從幽處作生涯¶
　　　清凉寺有懐真翰林運使之來¶
不特來觀德慶碑江山勝概六朝遺興亡了不關吾事¶
登覽胡爲作許悲梅爲有香竒似雪酒能無悶妙於詩¶
蕭蕭緑竹無人愛留取雲梢待鳯儀¶
　　　廬山¶
山靈未許到天池又作西林一宿期寺是晉時陶侃宅¶
<pb:KR4h0117_WYG_205-14b>¶
記傳隋代率更碑山椒雲氣易爲雨客子情懐多費詩¶
暫借蒲團學禪寂茶煙飛繞鬢邊絲¶
　　　夜宿田家¶
簦笠相隨走路岐一春不換舊征衣雨行山崦黄泥坂¶
夜扣田家白板扉身在亂蛙聲裏睡心從化蝶夢中歸¶
鄉書十寄九不逹天北天南鴈自飛¶
　　　送滕審言歸長沙别¶
折柳亭前送故人平沙留得馬蹄痕雲生渡北迷行路¶
<pb:KR4h0117_WYG_205-15a>¶
烟起江南認别村恨不與君同上道歸來無伴自開樽¶
西樓獨倚黄昬月欲倩飛鴻寄斷魂¶
　　　中秋李漕冰壺燕集¶
諸亭環立一湖灣區界無多眼界寛蒼石傳爲僞劉物¶
緑波曽浴葛仙丹兩邊堤樹四時碧一片冰壺六月寒¶
咫尺雲煙接滄海須知此地有龍蟠¶
　　　南安王使君領客湛泉流觴曲水¶
横浦堂前舉一巵古榕隂下坐多時連朝好雨千山潤¶
<pb:KR4h0117_WYG_205-15b>¶
昨夜新秋一葉知梅嶺鄉來逢行者蘭亭今日又羲之¶
家聲不墜風流在如見初寮說好詩¶
　　　思歸二首¶
吟詩不換校書郎但欲封侯管醉鄉疎懶無成嵇叔夜¶
清狂似逹賀知章安貧不怕黄金盡既老從教白髪長¶
百計不如歸去好子孫相對說農桑¶
老矣歸歟東海村長裙不復上王門肉糜豈勝魚羮飯¶
紈袴何如犢鼻褌是處江山如送客故園桐竹已生孫¶
<pb:KR4h0117_WYG_205-16a>¶
分無功業書青史或有詩名身後存¶
　　　江村晚眺¶
江頭落日照平沙潮退漁舠閣岸斜白鳥一雙臨水立¶
見人驚起入蘆花¶
　　　都中冬日¶
脫却鸘裘付酒家忍寒圖得醉京華一冬天氣如春暖¶
昨日街頭賣杏花¶
　　　清明感傷¶
<pb:KR4h0117_WYG_205-16b>¶
客中今日最傷心憶着家山松樹林白石岡頭聞杜宇¶
對他人墓亦沾巾¶
　　　訪舊¶
欲尋西舎問東隣兩巷都非舊住人惟有桑邊石池在¶
依然春水碧粼粼¶
　　附戴昺詩(字景明/)¶
　　　春日偕兄弟侍屏翁遊晉原分得外字因集句¶
　　　　而成¶
<pb:KR4h0117_WYG_205-17a>¶
春雨晴亦佳適與賞心㑹初日照髙林幽泥化輕壒歩¶
屧隨春風始覺天宇大牽懐到空山逍遥白雲外青松¶
夾路生童童狀車蓋清川帶華薄隂壑生虚籟性逹形¶
迹忘傲然脫冠帶薄暮方來歸月光揺淺瀨¶
　　　上立齋先生一首以有官居鼎鼐無宅起樓臺¶
　　　　爲韻¶
靈岩一片雲曽爲作雨起風吹還故山松筠澹相倚秋¶
高霜露寒酒熟鱸魚美少寛憂世懐㣲醉有妙理¶
<pb:KR4h0117_WYG_205-17b>¶
　　　雜言¶
提壺勸我飲布穀催我耕我酒瓶已罄我田草正生荷¶
鋤理荒穢及時新雨晴秋來刈吾秫庶得兩遂情¶
　　　侍屏翁遊屏山分得水字¶
擕琴入空山脩竹翠相倚一曲千古心泠泠寄流水拂¶
雲卧白石㝠搜契𤣥理有時采薪人歌聲隔林起¶
　　　秋日過屏山菴¶
凄切抱葉蟬閒關棲樹禽入山本避喧復愛聆此音㣲¶
<pb:KR4h0117_WYG_205-18a>¶
颸動夕爽薄雲散秋隂衆籟閴以静片月生東林¶
　　　納凉即事¶
炎蒸欣傍晚掃地坐寛凉入竹風逾冷生荷水亦香蟻¶
行縁食几螢照落書牀聽得農人語今年稻穗長¶
　　　侍屏翁領客遊雪峰分得生字¶
雪峰峰頂寺來此定詩盟山瀑分雲影松風亂雨聲眼¶
明春樹緑心醒曉鐘清未好言歸去塵中事又生¶
　　　謝趙山臺見訪¶
<pb:KR4h0117_WYG_205-18b>¶
寂寞海東頭慇懃貴客舟如何經歲約祗作一宵留清¶
玩分行篋高吟壓小樓更須謀再㑹同醉菊花秋¶
　　　安居¶
安居元自好春晝更遲遲雪涌煎茶鼎雲生浴硯池栽¶
荷填廢沼移竹補疎籬猶有閒光景欹眠續舊詩¶
　　　項宜父渉趣園¶
四靣山廻合中間百畆畦入門惟見竹遶屋半栽梅果¶
熟霜前樹魚肥雨後溪秋來饒景物斟酌費詩材¶
<pb:KR4h0117_WYG_205-19a>¶
　　　玉峰登眺得初字¶
玉峰竒絶處短䇿歩﨑嶇海近潮聲壯山空樹影疎吟¶
情危眺外飲興薄寒初數㸃新來鴈高飛不羡渠¶
　　　次韻屏翁新秋¶
簡黙新秋事天公賜巳豐秋牀梧葉雨曉袂竹林風閱¶
世心先老傷時酒易中誰將和戰議細與問元戎¶
　　　次韻晚春一首¶
開襟塵欲滿刮眼得新詩風絮遺春恨煙光隔歲期笋¶
<pb:KR4h0117_WYG_205-19b>¶
抽蟲半蝕櫻熟鳥先窺光景渾如此心閒即好時¶
　　　次韻屏翁初夏㑹芳小集¶
一觴還一詠竟日醉難成坐石驚雲濕臨池愛水平密¶
林宜午䕃啼鳥尚春聲更有櫻桃約明朝且願晴¶
　　　亦龍弟覆簣累石作亭其隂屏翁名曰野亭索¶
　　　　詩謾賦一首¶
高懐抗塵外林梢着三間緑遶村邊樹青浮海上山目¶
窮天變化心静地寛閒鷗鳥知人樂忘機亦往還¶
<pb:KR4h0117_WYG_205-20a>¶
　　　秋晚¶
西風澄曉氣凝觀愜幽情草潤蛩聲滑松凉鶴夢清吟¶
懐更水静病思得秋輕忽憶登髙近循籬㸔菊英¶
　　　鄭安道終歲相聚臨别以詩見詒次韻爲謝¶
解把詩言别那無計可留梅花兩心事寒鴈五更愁我¶
亦高懸榻君須獨卧樓後囘相憶處莫返雪中舟¶
　　　夏曼卿作新樓匾曰瀟湘片景來求拙畫且索¶
　　　　詩¶
<pb:KR4h0117_WYG_205-20b>¶
有此一樓足悠然萬慮忘拓開風月地壓斷水雲鄉四¶
野留春色千峰明夕陽眼前無限景何處認瀟湘¶
　　　山家小憇即景效藥名體¶
柴門通草徑茅屋桂枝間脩竹連翹木高松續斷山仰¶
空青䕃宻掃石緑花斑傍澗牽牛飲白頭翁自閒¶
　　　從板橋買舟上青陽¶
卸馬板橋西扁舟逆上溪水鎪巖骨斷煙截樹頭齊野¶
鴨驚人起村雞上樹啼老農頭雪白猶自把鉏犂¶
<pb:KR4h0117_WYG_205-21a>¶
　　　五禽言¶
提葫蘆沽美酒人世光隂春電走一日得醉一日閒緑¶
鬢幾曽俱白首沽酒沽酒有酒沽生前不飲真愚夫¶
不如歸去不如歸去千山萬水家鄉路今年又負故園¶
花來歲花開定歸否歸去歸去須早歸近日江湖非舊¶
時¶
脫却破袴脫却破袴蠶熟繰成霜雪縷小姑織絹未落¶
機縣官火急催官賦輸了官賦無零落破袴破袴還更¶
<pb:KR4h0117_WYG_205-21b>¶
着¶
麥熟鍛磨麥熟鍛磨村南村北聲相和大男小女總欣¶
欣煮餅蒸糜任渠做鍛磨鍛磨莫等閒去年糠粃無得¶
餐¶
　　　幽棲¶
幽棲頗喜隔囂喧無客柴門盡日關汲水灌花私雨露¶
臨池疊石幻溪山四時有景常能好一世無人放得閒¶
清坐小亭觀衆妙數聲黄鳥緑隂間¶
<pb:KR4h0117_WYG_205-22a>¶
　　　初遊方巖山¶
圖志舊嘗㸔紀載杖藜今得徧經行漁翁化石幾年釣¶
仙客有田何世耕千尺枯崖脫龍骨一簾飛瀑撼雷聲¶
相傳逸少曽來此惜不䥴巖記姓名¶
　　　如京至西興阻風雨¶
月將圓夜出鄉關纔到西興月又殘老去問名先巳懶¶
近來行路覺尤難雲煙漠漠呉山暗風雨瀟瀟浙水寒¶
識破人生真逆旅此身何處不堪安¶
<pb:KR4h0117_WYG_205-22b>¶
　　　嚴子陵¶
赤伏君王訪舊遊富春男子只羊裘一竿本爲逃名去¶
何意虛名上釣鈎¶
　　　天台道上早行¶
箯輿軋軋過清溪溪上梅花壓水低月影漸收天半曉¶
兩山相對竹雞啼¶
　¶
　石倉歴代詩選巻二百五¶
