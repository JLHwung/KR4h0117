# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.614391
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百六十四
<pb:KR4h0117_WYG_264-1a>¶
欽定四庫全書¶
　石倉歴代詩選卷二百六十四¶
　　　　　　　　　　　　明　曹學佺　編¶
　元詩三十四¶
　　歐陽𤣥¶
　　　舟次諸牐寄詩奉謝都水分監瑞卿監丞¶
抱疴辭承明買舟溯官牐袢襟正無悰篷底可容納舳¶
艫尾相銜宻次若鱗甲憶初離神京餘暑尚揮箑淹留¶
<pb:KR4h0117_WYG_264-1b>¶
近秋杪朝爽欲添裌紆傳進元䇿走介奉一札使君適¶
分監贏縮制有法得書即欣然愛我餘素狎遣騶䕶輕¶
舟快若歴三峽鄉心鷹脱鞲野性兕出柙昔憂阻殽澠¶
今喜泛苕霅黄蘆間蒲稗緑藻唼鳬鴨舒懐對幽景寓¶
目成畫夾公堂為展席觴容禮意洽病予難却酒亦復¶
飲盈呷吁嗟逆旅途知己元不乏相期逺大器留詩當¶
盟㰱感篆辭則長欲賦慚韻狹¶
　　　送振先宗丈歸祖庭¶
<pb:KR4h0117_WYG_264-2a>¶
歐公孫子多擘派以為四暮年歸頴隂非無首丘志乞¶
洪不得請由是懈歸計攷公生平言亦頗感先世先世¶
多才賢生適逢五季輻員政分裂盡瘁于所事竟乏垂¶
世名葢亦限地勢況復公少孤坎𡒄蜀漢裔身當混一¶
秋代逢承平際擇里審所安實邇輦轂地子孫托畿内¶
宦轍亦云易人情曷免爾公豈溺聲利詎知汳&KR1206;移南¶
北尋暌異一枝先南邁司造有深意沙溪標徳里瀧岡¶
重塋祭至今青原家十世祀不替振先吾宗英守正恥¶
<pb:KR4h0117_WYG_264-2b>¶
骩骳誾誾保家法處約不少懟嘉樹無由枝嘉榖無穗¶
滯原夲既不凡時需諒無棄矧今掄俊髦往往論根器¶
老夫辭册府多病乆憔悴徒懐薦士心言莫士軒輊賦¶
詩當推轂自愧辭已費憧憧青雲友誰如古人誼¶
　　　為所性姪題小景¶
林廬淡踈煙歸帆泊沙渚披圖得空濶總是經行處寒¶
屋茒簷古踈煙野樹春遙遙濟川者應是此中人¶
　　　詠春閨怨¶
<pb:KR4h0117_WYG_264-3a>¶
東風園林花草香芳閨寂寞春晝長佳人獨守情黙黙¶
銀牀錦被閒鴛鴦終朝倦繡拈針指怕向花前聽鶯語¶
喚回舊事千萬端杏臉蛾眉淚如雨玉郎去年辭家時¶
緑楊紅杏嬌春暉緑楊紅杏色如舊悵望玉郎猶未歸¶
一春魚鴈音書絶雪虜消痩千腸結斷腸猶立幾黄昬¶
那更青山苦啼鴂¶
　　　和李溉之舞姬脱鞋吟¶
宫袍繡蹙金花綺紅綃𦂳襯雙鸞尾盈盈漫服舞腰輕¶
<pb:KR4h0117_WYG_264-3b>¶
綵雲飛處香風起藕絲掣斷春雲鬆瑞蓮雙結並頭紅¶
夭夭曲曲玉灣巻翠鳬飛去天欲軟玉階秀茁蘭笋長¶
瓊砂迸出蘆芽淺徘徊困倚東風力濕砌香雲墜無跡¶
無限嬌羞不自持君王喚起扶花立¶
　　　題紫微老人大字歌¶
紫微老人射生手挽强竟取黄金斗驃騎營中拜驍勇¶
鳯凰池上稱耆舊時平腕力無所施筋力猶能學顔柳¶
縱横戎畧結構體殺活兵機屈伸肘山荘劉氏得最多¶
<pb:KR4h0117_WYG_264-4a>¶
當日䄡褕駐應乆髙樓大匾曰明逺況有愛山并尚友¶
我來後公五十年主人酌我樓中酒平田野水鳬鴈集¶
重岡複嶺蛟龍走登髙欲賦乏佳興忽覩台躔照窓牖¶
家藏有此希世珍取酒當為主人夀想當洗研弢筆時¶
羽笑生風劒龍吼焉知今人正傳玩名與麒麟同不朽¶
　　　道吳山¶
道吳山頭龍目卧疊嶂重岡深紫邏靈湫&KR1260;布千尺長¶
古寺神杉十圍大崇祠坎坎風雨來樵徑丁丁鴻鴈過¶
<pb:KR4h0117_WYG_264-4b>¶
郡人夜望北斗魁下有突兀青蓮座¶
　　　大圍山¶
大圍山髙髙幾許絶頂嵯峨戴林塢石隙花開自夏春¶
地爐僧擁無寒暑清流白鷴滌羽毛緑樹黄熊引筋膂¶
山腰日午嬰兒啼知有雷公出行雨¶
　　　大明殿早朝¶
扶搖萬里上青霄鳯闕龍池覲帝遙駞背負琛金絡索¶
象身備駕玉逍遙衣冠俯伏傳呼嶽干羽低回㸔舞韶¶
<pb:KR4h0117_WYG_264-5a>¶
湖海布衣瞻盛事他時田野夢天朝¶
　　　相臺¶
負郭東南裴相臺緑溪一徑踏蒼苔此日城闉少人到¶
當時公府棄官來禪牀象屋留光雨書沼蛙聲噤鞠灰¶
坐待氛塵純歛淨舉頭應解識三厶¶
　　　至正壬午十一月十三日祭初祖墓¶
白髪甘泉忝從官歸來曳屨上吟壇故山虎豹多文采¶
白水蛟螭有屈蟠謁客及門容履滿䞇文盈篋借燈㸔¶
<pb:KR4h0117_WYG_264-5b>¶
百年省墓償初志心憶先親己痛難¶
　　　送李宜忠之寜州教授¶
廣文家住白芒原唐世忠臣閥閲存寜郡喜迎新博士¶
邦人特重舊王孫楊花絳帳春雲陣苔蘚丹書暮雨㾗¶
向使汾陽晞曖在應慚詩禮在名門¶
　　　竹澗圖¶
青林翠巘俯江郊谷口湍流巨石坳戞玉萬竿鳴水樂¶
垂紳雙&KR1260;盪雲旓風漪静浸蒼龍影月瀬光搖紫鳯巢¶
<pb:KR4h0117_WYG_264-6a>¶
歌罷商巖採芝曲兩翁翰墨定神交¶
　　　郊天禮成應制¶
紫壇黄屋夜無風牲璧初陳月正中瑞靄霏微成五色¶
神光烜赫映重瞳千官屛息瞻天表萬國闗心在聖躬¶
清曉慶雲髙捧日簫韶前導駕還宫¶
　　　接花木¶
園丁妙手即花神換葉移枝偽脱真刀剪豈能傷化力¶
色香無復記前身春深自有鸞膠續歳乆行㸔鶴膝伸¶
<pb:KR4h0117_WYG_264-6b>¶
堪笑微生亦如此任呼牛馬定誰人¶
　　　寄有壬許參政¶
京華白髪染塵埃喜見文塲閉復開自是曹參當繼相¶
不然王式肯輕來上躬藻火慙無補衆論鹽梅屬有材¶
素志已酧歸欲早相期濁酒坐莓苔¶
　　　西明道人¶
武昌堤上水雲身三十年來識道人只為漫遊相見少¶
故知臨别贈言頻憧憧車馬紅塵老靡靡江山白髪新¶
<pb:KR4h0117_WYG_264-7a>¶
邂逅一回頻唱和錦囊千首未為貧¶
　　　昌山¶
昌山峽口日西斜蘭渚維舟近酒家水漱樹根龍露爪¶
石排江㟁虎交牙路迴佛寺藏深塢風動漁舟掃落花¶
再拜靈均獻蘋藻月明環珮下汀沙¶
　　　早歐聽秋居士園池¶
碧池流水緑潺潺髙下樓臺紫翠間阬籍才華勝南族¶
謝安清致滿東山標名花塢鶯争道集句桃符鹿守闗¶
<pb:KR4h0117_WYG_264-7b>¶
灑掃園丁今白髪秋翁化鶴幾時還¶
　　　題所貴姪梅¶
老樹縱横出幾條一枝還又亞牆腰西湖湖上掀篷看¶
一夜吹香滿六橋¶
　　　所性姪家藏東坡看竹圖¶
銀燭髙燒照艶粧繁華過眼己相忘敲門自愛看修竹¶
未必殷勤為海棠¶
　　　漫題¶
<pb:KR4h0117_WYG_264-8a>¶
鈴索無聲玉漏稀青綾夜直月侵扉五更一覺梅花夢¶
催得江南學士歸¶
　　　髙宗御書¶
君王不受辟寒釵永巷泥金進損齋欲上太清樓下望¶
啼鴉落日滿宫槐¶
　　　陳摶睡圖¶
陳橋一夜柘袍黄天下都無鼾睡方贏得墜驢閒老子¶
為君眠斷白雲鄉¶
<pb:KR4h0117_WYG_264-8b>¶
　　　吴西村雪霽圖¶
鄭䖍能畫又能詩獨立經營雪霽時曾向湘江拏釣艇¶
賣鮮沽酒鬢如絲¶
　　　黑荔枝¶
向來千里騎塵紅生色羅襦濕翠同顔色似嫌妃子笑¶
蕭然猶有墨君風¶
　　　閒展山水手巻¶
十年京國看圖畫半幅雲煙亦惱儂今日身行屏障裏¶
<pb:KR4h0117_WYG_264-9a>¶
却思移住最髙峰¶
　　　京城雜用玉堂集日列二首¶
京城走馬聽晨鐘我欲宵征僕興慵却憶江南春睡羙¶
小樓欹枕聽村舂¶
奉詔修書白玉堂朝朝騎馬傍宫墻牐河東畔垂楊柳¶
時有鶯聲似故鄉¶
　　　逢江易藝芳干賦芳洲¶
楊柳垂垂拂釣磯平沙雨過緑生衣王孫鬬草歸來晩¶
<pb:KR4h0117_WYG_264-9b>¶
撲漉鴛鴦帶水飛¶
　　　東山春景¶
春光澹澹日遲遲正是名園撲蝶時却憶小橋流水過¶
東山春色在桃枝¶
　　　歐陽公牡丹詩¶
盛遊西洛方年少晩樂漁樵號醉翁白首歸來玉堂署¶
君王殿後見鞋紅¶
　　附楊奐¶
<pb:KR4h0117_WYG_264-10a>¶
　　　有懷梁仲經父¶
美人熒熒在何處海濶天低隔煙霧珊瑚零落芙蓉空¶
咫尺相望迷去路翠輦金輿雙鳯凰風吹環佩聲琅¶
琅壺觴狼藉事巳往一日萬里愁茫茫劉郎竟是誰家¶
客嵗晩雙華休葉赤美人熒熒在何處鴨緑江頭江月¶
白¶
　　　長安感懐¶
此心直欲作東周再到長安已白頭往事無憑空擊楫¶
<pb:KR4h0117_WYG_264-10b>¶
故人何處獨登樓月搖銀海秦陵夜露濕金莖漢殿秋¶
落日酒醒雙泪眼幾時清渭向西流¶
　　　呈公茂¶
氷雪相看十五年照人風采只依然我今自分蓬蒿底¶
君獨何心道路邊渭北幾時無夢寐終南何處有林泉¶
不妨便作求田計伴取揚雄草太𤣥¶
　　　病中趙之讓見訪¶
洛陽三月不得雨君家西來常苦隂酒杯雖好怕到手¶
<pb:KR4h0117_WYG_264-11a>¶
藥裹底事猶闗心對床幾日肯相就擁被中宵愁猶吟¶
莫疑衰病便揮謝解吐新句酬知音¶
　　　寄商夢卿¶
一望東原一惘然芸窓誰與伴髙眠秋風有意招張翰¶
春草無由見惠連王母信音青鳥外溪翁心事白鷗邊¶
殷勤為向侯芭道判却殘年老太𤣥¶
　　　宿草堂二首¶
百頃逍遙逺千年羅什家荒林藏屋小細逕逐溪斜老¶
<pb:KR4h0117_WYG_264-11b>¶
檜今何在瑞蓮春自花山靈憎俗駕朝暮白雲遮¶
　　　又¶
廢寺人蹤斷幽溪野性便魚須分浪細虎跡印沙圓馴¶
雀偷僧飯饑蚊破客眠獻芹吾豈敢直欲劚山田¶
　　　寄商夢卿¶
無窮惟永日有盡是流年白髪誰能免丹經恐妄傳㑹¶
心人健否到處冢纍然衮衮風波地方思萬里船¶
　　　阿道村¶
<pb:KR4h0117_WYG_264-12a>¶
官路人家少邊城驛使頻季鷹終去洛王粲近歸秦天¶
地羣龍鬬泥沙尺蠖伸親朋應笑我頭白傍風塵¶
　　　留别儒禪¶
溪行魚不畏岩宿虎相隨怕客談心事逢人誦舊詩衲¶
輕聊覆體米滑欲翻匙僧臘知餘幾霜髭己滿頥¶
　　　謝顧副言問疾¶
乆謝公家事時勞長者車可憐新病後未覺故人踈渭¶
北偏饒夢河南近得書相忘吾豈敢欲出怯藍輿¶
<pb:KR4h0117_WYG_264-12b>¶
　　　訪耿君玉隱居¶
居幽穿洞府岸狹束溪流細逕隣翁熟懸崖逺客愁橋¶
明山月上窓暗野雲浮世事何曾到年侵易白頭¶
　　　雨夜二首¶
闗河隔千里筆硯寄餘生老覺鄉心重閒知世念輕微¶
風揺竹影細雨簌簷聲落魄縁何事吾今不用名¶
　　　又¶
窓秋風獵獵簷夜雨頻頻蛩韻愁於我燈花笑向人此¶
<pb:KR4h0117_WYG_264-13a>¶
身猶在洛何日定歸秦不必黄梁熟真慚白髪新¶
　　　未歸¶
渭水遙通洛函闗近隔秦百年垂老日千里未歸身夢¶
寐嫌為客妻孥不諱貧一官無可戀花氣五陵春¶
　　　答京叔文季昆仲¶
何處音書至劉家好弟兄科名先世在詩律早年成嶺¶
北饒風雪淮南困甲兵論文吾有意尊酒阻同傾¶
　　　飲山家¶
<pb:KR4h0117_WYG_264-13b>¶
為愛春風好乘時把一盃百年雙眼在萬事寸心灰花¶
向坐中落家從雲外來詩成無紙筆書地惜蒼苔¶
　　　浮生懐裕之¶
漢節飛雲外秦城落照邊浮生空自老歸計定何年淚¶
滿陳蕃榻心遙祖逖鞭短詩耶遣興羞向故人傳¶
　　　晩至青口¶
長年困行役短髪易飄零世事驚春夢交親散曉星燒¶
㾗侵路黑柳色夾堤青落日明霞底原情動鶺鴒¶
<pb:KR4h0117_WYG_264-14a>¶
　　　撫州¶
北界連南界昌州又撫州月明魚泊夜霜冷䑕山秋為¶
客無時了勞生有許愁殘年嬰世網吾欲謝溪鷗¶
　　　青峰寺哭燦然弟¶
長别惟生死難忘是弟兄但吾今到處想汝昔曾行鄉¶
社三年阻兵戈一夢驚青山風雨夜此去更傷情¶
　　　至滑州堤¶
舊事悲存没殘年厭往還孤城晴雪底雙塔暮雲間馬¶
<pb:KR4h0117_WYG_264-14b>¶
没長津在龍歸老井閒隔林青數㸃多是濬州山¶
　　　出鴉路宿北石橋¶
燒火連山暗春雲出谷遲避人投野店繫馬就踈籬舊¶
宇頺垣在新愁客枕知清明無幾日細與數歸期¶
　　　宿南石橋¶
江流平入楚山勢逺連秦岸柳猶含凍溪花欲破春石¶
銜車轍古沙印虎蹄新晩境長為客空山不見人¶
　　　承徳亨見訪¶
<pb:KR4h0117_WYG_264-15a>¶
世事元無定人生只合閒君今悲白髪我亦負青山廢¶
郭官居冷荒年旅食慳最憐情義厚朝至暮方還¶
　　　次答正卿二首¶
客愁青鏡裏歸夢白鷗邊故國人何在新秋月又圓米¶
鹽逢此日詩酒負殘年長羡平林鳥雙飛入暮煙¶
　　　又¶
何人依玉樹有客隱金華老覺身為累時勞夢到家且¶
騎山簡馬誰識子陽蛙日暮秋風起飛塵滿畫义¶
<pb:KR4h0117_WYG_264-15b>¶
　　　次答伯直侍郎三首¶
家貧餘四壁地勝接三鄉才賦狂司馬形容老遂良畫¶
眉從爾濶舞袖為誰長生死交情在書紳示不忘¶
　　　又¶
升斗貪微禄闗河隔故鄉詠歸懐靖節知足愧張良不¶
問黄金盡猶憐白髪長江湖風浪急相向勝相忘¶
　　　又¶
洶洶何時定飄飄著處鄉音書黄耳絶兄弟白眉良晩¶
<pb:KR4h0117_WYG_264-16a>¶
景情偏重凉宵語更長舊遊零落盡别後實難忘¶
　　　泊舟老鸛觜¶
衮衮風生觜涓涓月印沙船頭平壓浪棹尾旋成花老¶
去長為客愁來轉憶家雙栖踈影裏羡殺柳橋鴉¶
　　　冠氏留别趙帥¶
主人情爛熳客子自奔忙不見猶頻夢相逢合斷腸秋¶
凉抛藥裹夜雨倒壺觴回首髙城北幽燕去路長¶
　　　送靳才卿之平陽¶
<pb:KR4h0117_WYG_264-16b>¶
却向他州去蕭蕭雪滿簮丘園初到眼兒女總闗心分¶
水野煙白霍山寒霧深得歸歸更好吾亦愛秦音¶
　　　呈君羙¶
上陽門外路日暮獨歸時齒髪已衰謝風塵仍别離斷¶
雲横紫閣急雨掠蒼陂地勝饒新句君將寄阿誰¶
　　　得邳大用書復寄¶
百年真夢寐萬國乆風塵老去偏相憶書來恨不頻季¶
鷹猶在洛王粲未歸秦谷口知何似他時願卜隣¶
<pb:KR4h0117_WYG_264-17a>¶
　　　楊飛卿¶
吾宗乆零落之子亦中年紫邏堪髙卧𤣥經擬共傳前¶
言非戲爾舊處想依然留着新詩筆教隨過海船¶
　　　文紀行贈以小步馬¶
洛水西頭路桃花夾岸香偏宜紅叱撥小試紫游韁雨¶
徑沙初軟春山草正長杖藜猶過我此别莫相忘¶
　　　懐同祖卿¶
東府倉皇别西河迤𨓦回元戎期坐嘯上客入行臺夢¶
<pb:KR4h0117_WYG_264-17b>¶
裏惠連句生前張翰杯龍池清似染應恨不歸來¶
　　　答張君羡¶
我無茅一把誰有橘千頭應物機仍拙憂時涕欲流漫¶
違魚鳥信豈為稻梁謀老去輕三仕詩來抵四愁¶
　　　宿重陽宫¶
村落到山盡軒窓臨水多野禽如舊識隣叟漸相過林¶
静連官竹籬疎補女蘿夜深眠不著倚杖㸔星河¶
　　　讀汝南遺事二首¶
<pb:KR4h0117_WYG_264-18a>¶
軹道牽羊事己非更堪行酒著青衣裹頭婢子那知此¶
爭逐君王烈焰歸¶
　　　又¶
六朝江水故依然隔斷中原又百年長笑桓温無逺畧¶
竟留王猛佐苻堅¶
　　　涿南見蠶婦本汴梁貴家¶
蠶月何曾出後堂干戈流落客他鄉羅衣著盡無人問¶
自把荆藍摘野棠¶
<pb:KR4h0117_WYG_264-18b>¶
　　　出郭作¶
燕姬歌處囀鶯喉燕酒春來滑似油自有五陵年少在¶
平明騎馬過蘆溝¶
　　　過湯隂崇夀寺¶
城荒古寺冷於氷絳帳誰燒照佛燈閒遶空堦觀石刻¶
偶聞音語得鄉僧¶
　　　憶君羙二首¶
寒㕍明朝下五湖長安西望猶躊躇無情誰似張公子¶
<pb:KR4h0117_WYG_264-19a>¶
兩見秋風不寄書¶
　　　又¶
銅柱從君泣墮鳶鴟夷心事五湖船頭顱如此人間世¶
不得青山對暮年¶
　　　管寜濯足圖¶
踏徧遼東未是癡藜床欲穴只心知好留一掬黄泥水¶
墁却曹公受禪碑¶
　　　答客¶
<pb:KR4h0117_WYG_264-19b>¶
仕晩自知為學拙家貧人道治生疎滿山薇蕨春風老¶
昨夜鄰翁有報書¶
　　　泛舟¶
燕子迎風掠水飛樓前楊柳緑依依十年不作南塘夢¶
怕見殘陽上客衣¶
　¶
　¶
　石倉歴代詩選巻二百六十四¶
