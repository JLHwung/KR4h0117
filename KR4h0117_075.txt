# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.987194
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷七十五
<pb:KR4h0117_WYG_075-1a>¶
欽定四庫全書¶
　石倉歴代詩選巻七十五¶
　　　　　　　　　　　明　曹學佺　撰¶
　晩唐二¶
　　杜牧(字牧之/京兆人)¶
　　　長安送友人遊湖南¶
子性劇𢎞和愚衷深褊狷相舎囂嘵中吾過何由鮮楚¶
國饒風煙湘岸苦縈宛山密夕陽多人稀芳草逺青梅¶
<pb:KR4h0117_WYG_075-1b>¶
繁枝低斑笋新梢短莫哭𦵏魚人酒醒且眠飯¶
　　　雨中作¶
賤子本幽慵多為賢儁侮得州荒僻中更值連江雨一¶
褐擁秋寒小窗侵竹塢濁醪氣色嚴皤腹缾罌古酣酣¶
天地寛怳怳嵇劉伍但為適性情豈是藏鱗羽一世一¶
萬朝朝醉中去¶
　　　題池州弄水亭¶
弄水亭前溪颭灔翠綃舞綺席草芊芊紫嵐峯伍伍螭¶
<pb:KR4h0117_WYG_075-2a>¶
蟠得形勢翬飛如軒户一鏡奩曲堤萬丸跳猛雨檻前¶
燕雁栖枕上巴帆去叢筠侍脩廊密蕙媚幽圃杉樹碧¶
為憧花駢紅作堵停樽遲晩月咽咽上幽渚客舟耿孤¶
燈萬里人夜語漫流罥苔槎飢鳬曬雪羽𤣥絲落鈎餌¶
氷鱗看呑吐斷霓天帔垂狂燒漢旗怒曠朗半秋曉蕭¶
瑟好風露光潔疑可攬欲以襟懐貯幽抱吟九歌羇情¶
思湘浦四時皆異狀終日為良遇小山浸石稜撑舟入¶
幽處孤歌倚桂巖晚酒眠松塢紆餘帶竹村蠶鄉足砧¶
<pb:KR4h0117_WYG_075-2b>¶
杵塍泉落環珮畦苗差纂組風俗知所尚豪强恥孤侮¶
隣䘮不相舂公租無詬負農時貴伏臘簪瑱事禮賂鄉¶
校誡華筵征行産彊弩不能自勉去但愧來何暮故園¶
漢上林信美非吾土¶
　　　題宣州開元寺¶
南朝謝朓城東吳最深處亡國去如鴻遺寺藏煙塢樓¶
飛九十尺廊環四百柱髙髙下下中風繞松桂樹青苔¶
照朱閣白鳥兩相語溪聲入僧夢月色暉粉堵閱景無¶
<pb:KR4h0117_WYG_075-3a>¶
旦夕憑欄有今古留我酒一樽前山看春雨¶
　　　許七侍御棄官東歸瀟灑江南頗聞自適髙秋¶
　　　　企望題詩寄贈十韻¶
天子繡衣吏東吳美退居有園同庾信避事學相如蘭¶
畹晴香嫩筠溪翠影疎江山九秋後風月六朝餘錦帙¶
開詩軸青嚢結道書霜嚴紅薜荔露沼白芙蕖睡雨髙¶
梧密棋燈小閣虚凍醪元亮秫寒鱠季鷹魚塵意迷今¶
古雲情識巻舒他年雪中棹陽羡訪吾廬¶
<pb:KR4h0117_WYG_075-3b>¶
　　　偶遊石盎僧舎(宣州/作)¶
敬岑草浮光句沚水解脈益鬱乍怡融凝嚴忽頺圻梅¶
類暖眠酣風緒和無力鳬浴漲汪汪雛嬌村羃羃落日¶
美樓臺輕煙飾阡陌瀲綠古津逺積潤苔基釋孰謂漢¶
陵人來作江汀客載筆念無能捧籌慚所畫任轡偶追¶
閒逢幽果遭適僧語淡如雲塵事繁堪織今古㡬輩人¶
而我何能息¶
　　　題安州浮雲寺樓寄湖州張郎中¶
<pb:KR4h0117_WYG_075-4a>¶
去夏疎雨餘同倚朱欄語當時樓下水今日到何處恨¶
如春草多事與孤鴻去楚岸栁何窮别愁紛若絮¶
　　　池州廢林泉寺¶
廢寺林溪上頽垣倚亂峯看栖歸樹鳥猶想過山鐘石¶
路尋僧去此身應不逢¶
　　　自宣州赴官入京路逢裴坦判官歸宣州因題贈¶
敬亭山下百頃竹中有詩人小謝城城髙跨樓滿金碧¶
下聴一溪寒水聲梅花落逕香繚繞雪白玉璫花下行¶
<pb:KR4h0117_WYG_075-4b>¶
縈風酒斾挂朱閣半醉遊人聞弄笙我初到此未三千¶
頭腦釤利筋骨輕畫堂檀板秋拍碎一引有時聫十觥¶
老閒腰下丈二組塵土高懸千載名重遊鬢白事皆改¶
惟見東流春水平今日送君話前事髙歌引劒還一傾¶
江湖酒伴如相問終老煙波不計程¶
　　　秋晩與沈十七舎人期遊樊川不至¶
邀侣以官絆泛然成獨遊川光初媚日山色正矜秋野¶
竹疎還宻巖泉咽復流杜村連潏水晩步見垂鈎¶
<pb:KR4h0117_WYG_075-5a>¶
　　　送容州中丞赴鎮¶
交阯同星座龍泉似斗文燒香翠羽帳看舞鬱金裠鷁¶
首衝瀧浪犀渠拂嶺雲莫教銅柱北空説馬將軍¶
　　　憶遊朱坡四韻¶
秋草樊川路斜陽覆盎門獵逢韓嫣騎樹識館陶園帶¶
雨經荷沼盤煙下竹村如今歸不得自戴望天盆¶
　　　揚州二首¶
煬帝雷塘土迷藏有舊樓誰家唱水調明月滿揚州駿¶
<pb:KR4h0117_WYG_075-5b>¶
馬宜閒出千金好暗遊喧闐醉年少半脱紫茸裘¶
秋風放螢苑春草鬬雞臺金絡擎鵰去鸞環拾翠來蜀¶
船紅錦重越槖水沈堆處處皆華表淮王奈却迴¶
　　　題揚州禪智寺¶
雨過一蟬噪飄蕭松桂秋青苔滿階砌白鳥故遲留暮¶
靄生深樹斜陽下小樓誰知竹西路歌吹是揚州¶
　　　句溪夏日送廬霈秀才歸王屋山將欲赴舉¶
野店正紛泊繭蠶初引絲行人碧溪渡繫馬綠楊枝苒¶
<pb:KR4h0117_WYG_075-6a>¶
苒跡始去悠悠心所期秋山念君别惆悵桂花時¶
　　　睦州¶
州在釣臺邊溪山實可憐有家皆掩映無處不潺湲好¶
樹鳴幽鳥晴樓入野煙殘春杜陵客中酒落花前¶
　　　江上雨寄崔碣¶
春半平江雨圓文破蜀羅聲眠篷底客寒濕釣來蓑闇¶
淡遮山逺空濛著栁多此時懷舊恨相望意如何¶
　　　襄陽雪夜感懷¶
<pb:KR4h0117_WYG_075-6b>¶
往事起獨念飄然自不勝前灘急夜響宻雪映寒燈的¶
的三年夢迢迢一綫縆明朝楚山上莫上最髙層¶
　　　龍丘途中¶
漢苑殘花别呉江盛夏來惟看萬樹合不見一枝開¶
水色饒湘浦灘聲怯建溪淚流迴月上可得更猿啼¶
　　　旅宿¶
旅館無良伴凝情自悄然寒燈思舊事斷雁警愁眠逺¶
夢歸侵曉家書到隔年湘江好煙月門繫鈞魚船¶
<pb:KR4h0117_WYG_075-7a>¶
　　　早行¶
垂鞭信馬行數里未雞鳴林下帶殘夢葉飛時忽驚霜¶
凝孤雁迥月曉逺山横僮僕休辭險何時世路平¶
　　　李給事¶
晩髪悶還梳憶君秋醉餘可憐劉校尉曾訟石中書消¶
長雖殊事仁賢毎見如因㸔魯褒論何處是吾廬¶
　　　自貽¶
杜陵蕭次君遷少去官頻寂寞憐吾道依稀似古人飾¶
<pb:KR4h0117_WYG_075-7b>¶
心無彩繢剉骨是風塵自嫌如匹素刀尺不由身¶
　　　閨情¶
娟娟却月睂新鬢學鴉飛闇砌勻檀粉晴窗畫夾衣袖¶
紅垂寂寞睂黛斂依稀還向長陵去今宵歸不歸¶
　　　題劉秀才新竹¶
數莖幽玉色曉夕翠煙分揺破寒窗夢穿斜緑蘚紋漸¶
籠當檻日惟礙入簾雲不是山隂客何人愛此君¶
　　　宣州送裴坦判官徃舒州時牧欲赴官歸京¶
<pb:KR4h0117_WYG_075-8a>¶
日暖泥融雪半銷行人芳草馬聲驕九華山路雲遮寺¶
清弋江村栁拂橋君意如鴻髙的的我心懸斾正揺揺¶
同來不得同歸去故國逢春一寂寥¶
　　　九日齊安登髙¶
江涵秋影雁初飛與客携壺上翠㣲塵世難逢開口笑¶
菊花須插滿頭歸但將酩酊酬佳節不用登臨恨落暉¶
古往今來只如此牛山何必獨霑衣¶
　　　早雁¶
<pb:KR4h0117_WYG_075-8b>¶
金河秋半虜絃開雲外驚飛四散哀仙掌月明孤影過¶
長門燈闇數聲來須知邊騎紛紛在豈逐春風一一囘¶
莫厭瀟湘少人處水多菰米岸莓苔¶
　　　寄題甘露寺北軒¶
曾向蓬萊宫裏行北軒欄檻最留情孤髙堪弄柦伊笛¶
縹緲宜聞子晉笙天接海門秋水色煙籠隋苑暮鐘聲¶
他年㑹著荷衣去不向山僧道姓名¶
　　　殘春獨來南亭因寄張祐¶
<pb:KR4h0117_WYG_075-9a>¶
暖雲如粉草如茵獨步長堤不見人一嶺桃花紅錦黦¶
半溪山水碧羅新髙枝百舌猶欺鳥帶葉梨花獨送春¶
仲蔚欲知何處在苦吟林下拂詩塵¶
　　　長安雜題長句¶
洪河清渭天池濬太白終南地軸横祥雲輝映漢宫紫¶
春光繡畫秦川明草妬佳人鈿朶色風迴公子玉銜聲¶
六飛南幸芙蓉苑十里飄香入夾城¶
　　　又¶
<pb:KR4h0117_WYG_075-9b>¶
豐貂長組金張輩駟馬文衣許史家白鹿原頭廻獵騎¶
紫雲樓下醉江花九重樹影連清漢萬夀山光學翠華¶
誰識大君謙讓德世間名利等塵沙¶
　　　街西長句¶
碧池新漲浴嬌鴉分鏁長安富貴家遊騎偶同人鬬酒¶
名園相倚杏交花銀鞦騕褭嘶宛馬繡鞅璁瓏走鈿車¶
一曲將軍何處笛連雲芳樹日初斜¶
　　　題桐葉¶
<pb:KR4h0117_WYG_075-10a>¶
去年桐落故溪上把葉因題歸燕詩江樓今日送歸燕¶
正是去年題葉時葉落燕歸真可惜東流𤣥髪且無期¶
笑筵歌席反惆悵明月清風愴别離¶
　　　洛陽長句二首¶
草色人心相與閒是非名利有無間橋横落照虹堪畫¶
樹鎖千門鳥自還芝葢不來雲杳杳仙舟何處水潺潺¶
君王謙讓泥金事蒼翠空髙萬歲山¶
天漢東穿白玉京日華浮動翠光生橋邊遊女珮環委¶
<pb:KR4h0117_WYG_075-10b>¶
波底上陽金碧明月鏁名園孤鶴唳川酣秋夢鑿龍聲¶
連昌繡嶺行宫在玉輦何時父老迎¶
　　　潤州¶
句呉亭東千里秋放歌曽作昔年遊青苔寺裏無馬迹¶
緑水橋邊多酒樓大抵南朝皆曠達可憐東晉最風流¶
月明更想桓伊在一笛聞吹出塞愁¶
　　　閨情代作¶
梧桐葉落雁初歸迢遞無因寄逺衣月照石泉金㸃冷¶
<pb:KR4h0117_WYG_075-11a>¶
鳯酣簫管玉聲㣲佳人刀杵秋風外蕩子從征夢寐稀¶
遥望戌樓天欲曉滿城鼕鼔白雲飛¶
　　　郡齋秋夜即事寄斛斯處士許秀才¶
有客誰人肯夜過獨憐風景奈愁何邊鴻怨處迷霜久¶
庭樹空來見月多故國杳無千里信綵絃時伴一聲歌¶
歸心祇待城烏曉幾對虚簷望白河¶
　　　朱坡¶
下杜鄉園古泉聲繞舎啼靜思長慘切薄宦與乖睽北¶
<pb:KR4h0117_WYG_075-11b>¶
闕千門外南山午谷西倚川紅葉嶺連寺緑楊堤迥野¶
翹霜鶴澄潭舞錦雞濤驚堆萬岫舸急轉千溪睂㸃萱¶
牙嫩風條栁幄迷岸藤捎虺尾沙渚印麑蹄火燎湘桃¶
塢波光碧繡畦日痕縇翠巘陂影墮晴霓蝸壁斕斑蘚¶
銀筵荳蔻泥洞雲生片段苔逕繚高低偃蹇松公老森¶
嚴竹陣齊小蓮娃欲語幽笋稚相携漢館留餘址周臺¶
接故蹊蟠蛟崗隱隱班雉草萋萋樹老蘿紆組巖深石¶
啓閨侵窗紫桂茂拂面翠禽棲有計冠終挂無才筆謾¶
<pb:KR4h0117_WYG_075-12a>¶
提自塵何太甚休笑觸藩羝¶
　　　題呉興消暑樓十二韻¶
晴日登攀好危樓物象饒一溪通四境萬岫遶層霄鳥¶
翼舒華屋魚鱗棹短橈浪花機乍織雲葉匠新雕臺榭¶
羅嘉卉城池敞麗譙蟾蜍來作鑑螮蝀引成橋燕任隨¶
秋葉人空集早潮楚鴻行盡直沙鷺立偏翹暮角凄遊¶
旅清歌慘泬寥景牽遊目困愁託酒腸銷逺吹流松韻¶
殘陽渡栁橋時陪庾公賞還悟脱煩囂¶
<pb:KR4h0117_WYG_075-12b>¶
　　　過田家宅¶
安邑南門外誰家板築髙奉誠園裏地牆缺見蓬蒿¶
　　　鸚鵡¶
華堂日漸髙雕檻繋紅縧故國隴山樹美人金剪刀¶
　　　歸家¶
穉子牽衣問歸來何太遲共誰爭歲月贏得鬢邊絲¶
　　　江樓¶
獨酌芳春酒登樓已半醺誰驚一行雁衝斷過江雲¶
<pb:KR4h0117_WYG_075-13a>¶
　　　獨栁¶
含煙一株栁拂地揺風久佳人不忍折悵望迴纎手¶
　　　過勤政樓¶
千秋佳節名空在承露絲囊世巳無惟有紫苔偏稱意¶
年年因雨上金鋪¶
　　　過華清宫絶句¶
長安回望繡成堆山頂千門次第開一騎紅塵妃子笑¶
無人知是荔枝來¶
<pb:KR4h0117_WYG_075-13b>¶
　　　登樂遊原¶
長空澹澹孤鳥没萬古銷沈向此中看取漢家何事業¶
五陵無樹起秋風¶
　　　弔沈下賢¶
斯人清唱何人和草徑苔蕪不可尋一夕小敷山下夢¶
水如環珮月如襟¶
　　　朱坡絶句¶
煙深苔巷唱樵兒花落寒輕倦客歸藤岸竹洲相掩映¶
<pb:KR4h0117_WYG_075-14a>¶
滿池春雨鸊鵜飛¶
　　　将赴吳興登樂遊原一絶¶
清時有味是無能閒愛孤雲靜愛僧欲把一麾江海去¶
樂遊原上望昭陵¶
　　　江南春絶句¶
千里鶯啼綠映紅水村山郭酒旗風南朝四百八十寺¶
多少樓臺煙雨中¶
　　　齊安郡後池絶句¶
<pb:KR4h0117_WYG_075-14b>¶
菱透浮萍綠錦池夏鶯千囀弄薔薇盡日無人看微雨¶
鴛鴦相對浴紅衣¶
　　　題池州貴池亭¶
勢比凌歊宋武臺分明百里逺帆開蜀江雪浪西江滿¶
强半春寒去却來¶
　　　蘭溪(在蘄州/)¶
蘭溪春盡碧泱泱映水蘭花雨發香楚國大夫憔悴日¶
應尋此路去瀟湘¶
<pb:KR4h0117_WYG_075-15a>¶
　　　山石榴¶
似火山榴映小山繁中能薄艷中閒一朶佳人玊釵上¶
秖疑燒却翠雲鬟¶
　　　入茶山下題水口草市絶句¶
倚溪侵嶺多高樹誇酒書旗有小樓驚起鴛鴦豈無恨¶
一雙飛去却回頭¶
　　　栁絶句¶
數樹新開翠影齊倚風情態被春迷依依故國樊川恨¶
<pb:KR4h0117_WYG_075-15b>¶
半掩村橋半掩溪¶
　　　題禪院¶
觥船一棹百分空十歳青春不負公今日鬢絲禪榻畔¶
茶煙輕颺落花風¶
　　　見吳秀才與池妓别因成絶句¶
紅燭短時羌笛怨清歌咽處蜀絃高萬里分飛兩行涙¶
滿江寒雨正蕭騷¶
　　　贈朱道靈¶
<pb:KR4h0117_WYG_075-16a>¶
劉根丹篆三千字郭璞青囊兩巻書牛渚磯南謝山北¶
白雲深處有巖居¶
　　　新定途中¶
無端偶效張文紀下杜鄉園别五秋重過江南更千里¶
萬山深處一孤舟¶
　　　漢江¶
溶溶漾漾白鷗飛緑淨春深好染衣南去北來人自老¶
夕陽長送釣船歸¶
<pb:KR4h0117_WYG_075-16b>¶
　　　重到襄陽哭亡友韋夀朋¶
故人墳樹立秋風伯道無兒迹更空重到笙歌分散地¶
隔江吹笛月明中¶
　　　泊秦淮¶
煙籠寒水月籠沙夜泊秦淮近酒家商女不知亡國恨¶
隔江猶唱後庭花¶
　　　秋浦途中¶
蕭蕭山路窮秋雨淅淅溪風一岸蒲為問寒沙新到雁¶
<pb:KR4h0117_WYG_075-17a>¶
來時還下杜陵無¶
　　　寄楊州韓綽判官¶
青山隱隱水遥遥秋盡江南草木凋二十四橋明月夜¶
玊人何處教吹簫¶
　　　鄭瓘協律¶
廣文遺韻留樗散雞犬圖書共一船自説江湖不歸事¶
阻風中酒過年年¶
　　　江上偶見絶句¶
<pb:KR4h0117_WYG_075-17b>¶
楚江寒食橘花時野渡臨風駐綵旗草色連雲人去住¶
水紋如縠燕差池¶
　　　題木蘭廟¶
彎弓征戰作男兒夢裏曾經與畫睂幾度思歸還把酒¶
拂雲堆上祝明妃¶
　　　送隱者一絶¶
無媒逕路草蕭蕭自古雲林隔市朝公道世間惟白髮¶
貴人頭上不曽饒¶
<pb:KR4h0117_WYG_075-18a>¶
　　　贈别¶
娉娉裊裊十三餘荳蔲梢頭二月初春風十里揚州路¶
卷上珠簾總不如¶
　　　寄逺¶
前山極逺碧雲合清夜一聲白雪微欲寄相思千里月¶
溪邊殘照雨霏霏¶
　　　斑竹筒簟¶
血染斑斑成錦紋昔年遺恨至今存分明知是湘妃泣¶
<pb:KR4h0117_WYG_075-18b>¶
何忍将身卧淚痕¶
　　　倡樓戲贈¶
細栁橋邊深半春纈衣簾裏動香塵無端有寄閒消息¶
背挿金釵笑向人¶
　　　雨¶
連雲接塞添迢逓灑幕侵燈送寂寥一夜不眠孤客耳¶
主人窗外有芭蕉¶
　　　宫詞¶
<pb:KR4h0117_WYG_075-19a>¶
監宫引出暫開門隨例須朝不是恩銀鑰却收金鎖合¶
月明花落又黄昏¶
　　　月¶
三十六宫秋夜深昭陽歌斷信沉沉惟應獨伴陳皇后¶
照見長門望幸心¶
　　　贈漁父¶
蘆花深處靜垂綸月夕煙朝幾十春自説狐舟寒水畔¶
不曾逢著獨醒人¶
<pb:KR4h0117_WYG_075-19b>¶
　　　山行¶
逺上寒山石逕斜白雲深處有人家停車坐愛楓林晩¶
霜葉紅於二月花¶
　　　重送王十¶
執袂還應立馬看向來離思始知難雁飛不見行塵滅¶
景下山遥極目寒¶
　　　洛陽秋夕¶
泠泠寒水帶霜風更在天橋夜景中清禁漏閒煙樹寂¶
<pb:KR4h0117_WYG_075-20a>¶
月輪移在上陽宫¶
　　　贈獵騎¶
巳落雙雕血尚新鳴鞭走馬又翻身憑君莫射南來雁¶
恐有家書寄逺人¶
　　　懐吳中馮秀才¶
長洲苑外草蕭蕭却算遊程歲月遥惟有别時今不忘¶
暮煙秋雨過楓橋¶
　　　秋夕¶
<pb:KR4h0117_WYG_075-20b>¶
銀燭秋光冷畫屏輕羅小扇撲流螢天街夜色凉如水¶
卧看牽牛織女星¶
　　　送故人歸山¶
三清洞裏無端别又拂塵衣欲卧雲看著挂冠迷處所¶
北山蘿月在移文¶
　　　聞角¶
曉樓煙檻出雲霄景下林塘已寂寥城角遇秋悲更甚¶
䕶霜雲破海天遥¶
<pb:KR4h0117_WYG_075-21a>¶
　　　三川驛伏覽座主舎人留題¶
舊跡依然已十秋雪山當面照銀鉤懐恩淚盡霜天曉¶
一片餘霞映驛樓¶
　　　長安雪後¶
秦陵漢苑參差雪北闕南山次第春車馬滿城原上去¶
豈知惆悵有閒人¶
　　　長安晴望¶
翠屏山對鳳城開碧落揺光霽後來迴識六龍巡幸處¶
<pb:KR4h0117_WYG_075-21b>¶
飛煙閒繞望春臺¶
　　　有感¶
宛溪垂栁最長枝曽被春風盡日吹不堪攀折猶堪看¶
陌上少年來自遲¶
　　　江南送左師¶
江南為客正悲秋更送吾師古渡頭惆悵不同塵土别¶
水雲蹤跡去悠悠¶
　　　汴人舟行答張祐¶
<pb:KR4h0117_WYG_075-22a>¶
千萬長河共使船聴君詩句倍悽然春風野岸名花發¶
一道帆檣畫栁煙¶
　　　寓言¶
暖風遲日栁初含顧影看身又自慙何事明朝獨惆悵¶
杏花時節在江南¶
　　　大夢上人自廬峯迴¶
行脚尋常到寺稀一枝藜杖一禪衣開門滿院空秋色¶
新向廬峯過夏歸¶
<pb:KR4h0117_WYG_075-22b>¶
　　　邊上聞笳¶
何處吹笳薄暮天寒垣髙鳥没狼煙遊人一聴頭堪白¶
蘇武爭禁十九年¶
　　　金谷園¶
繁華事散逐香塵流水無情草自春日暮東風怨啼鳥¶
落花猶似墮樓人¶
　　　遊邊¶
黄沙連海路無塵邊草長枯不見春日暮拂雲堆下過¶
<pb:KR4h0117_WYG_075-23a>¶
馬前逢著射鵰人¶
　　　隋堤栁¶
夾岸垂楊三百里祇應圖畫最相宜自嫌流落西歸迅¶
不見東風二月時¶
　　　子規¶
蜀地曽聞子規鳥宣城又見杜鵑花一呌一回腸一斷¶
三春三月憶三巴¶
　　　題齊安城樓¶
<pb:KR4h0117_WYG_075-23b>¶
鳴軋江樓角一聲微陽瀲瀲落寒汀不用憑欄苦迴首¶
故鄉七十五長亭¶
　　　遊池州林泉寺金碧洞¶
袖拂霜林下石稜潺湲聲斷滿溪氷携茶臘月遊金碧¶
合有文章病茂陵¶
　　　屏風絶句¶
屛風周昉畫纎腰歳久丹青色半銷斜倚玉窗鸞髪女¶
拂塵猶自妬嬌嬈¶
<pb:KR4h0117_WYG_075-24a>¶
　　　南陵道中¶
南陵水面漫悠悠風𦂳雲輕欲變秋正是客心孤迥處¶
誰家紅袖凭江樓¶
　　　偶作¶
才子風流詠曉霞倚樓吟住日初斜驚殺東隣繡牀女¶
錯將黄暈壓檀花¶
　　　遣懷¶
落魄江南載酒行楚腰腸斷掌中輕十年一覺揚州夢¶
<pb:KR4h0117_WYG_075-24b>¶
贏得青樓薄倖名¶
　　　春日途中¶
田園不事來遊宦故國誰教爾别離獨倚闗亭還把酒¶
一年春盡送春時¶
　　　數花¶
自恨尋芳到己遲往年曾見未開時如今風擺花狼藉¶
綠葉成陰子滿枝¶
　　　瑶瑟¶
<pb:KR4h0117_WYG_075-25a>¶
玉仙瑶瑟夜珊珊月過樓西桂燭殘風景人間不如此¶
動揺湘水徹明寒¶
　　　華清宫¶
零葉飜紅萬樹霜玉蓮開蘂暖泉香行雲不下朝元閣¶
一曲淋鈴淚數行¶
　¶
　¶
　¶
<pb:KR4h0117_WYG_075-25b>¶
　¶
　¶
　¶
　¶
　¶
　¶
　¶
　石倉歴代詩選巻七十五¶
