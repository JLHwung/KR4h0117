# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.969230
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百十八
<pb:KR4h0117_WYG_118-1a>¶
欽定四庫全書¶
　石倉歴代詩選巻一百十八¶
　　　　　　　　　　　　明　曹學佺　編¶
　晚唐拾遺五¶
　　李虞仲¶
　　　初日照鳳樓¶
旭日煙雲殿朝陽燭帝居斷霞生峻宇通閣麗晴虚流¶
彩連朱檻騰輝照綺䟽曈曨晨景裏明滅曉光初户牖¶
<pb:KR4h0117_WYG_118-1b>¶
仙山近軒楹鳯翅舒還如王母過遥度五雲車¶
　　柴宿¶
　　　初日照華清宫¶
靈山初照日逺近見離宫影動叅差裏光分縹緲中鮮¶
飇收晚翠佳氣滿晴空林潤温泉入樓深複道通璇題¶
生炯晃珠綴引&KR0008;朧鳯輦何時幸朝朝此望同¶
　　石殷士¶
　　　賦得日華川上動¶
<pb:KR4h0117_WYG_118-2a>¶
曙霞攅旭日浮景弄晴川晃曜層潭上悠楊極浦前㟁¶
髙時擁媚波逺漸澄鮮萍實空随浪珠胎不照淵早暄¶
依曲渚微動觸輕漣孰假咸池望幽情得古篇¶
　　王約¶
　　　賦得日暖萬年枝¶
靄靄彤庭裏沉沉玉砌陲初升九華日潛暖萬年枝煦¶
嫗光偏好青葱色轉宜每因韶景麗長沐惠風吹隠映¶
當龍闕氛氲隔鳯池朝陽光照處惟有近臣知¶
<pb:KR4h0117_WYG_118-2b>¶
　　陶拱¶
　　　賦得秋日懸清光¶
秋至雲容歛天中日景清懸空寒色浄委照曙光盈泫¶
泫㸔彌上輝輝望最眀煙霞輪乍透葵藿影初生鑒下¶
應無極升髙自有程何當廽盛彩一為表精誠¶
　　陳風¶
　　　賦得冬日可愛¶
寒日臨清晝寥天一望時未消埋徑雪先暖讀書帷屬¶
<pb:KR4h0117_WYG_118-3a>¶
思光難駐舒情影若遺晉臣曽比徳謝客昔言詩散彩¶
寜偏照流隂信不追餘暉如可就廽燭幸無私¶
　　庾承宣¶
　　　前題¶
宿霧開天霽寒郊見初日林踈照逾逺氷輕影㣲出豈¶
假陽和氣暫忘𤣥冬律愁抱望自寛羈情就如失欣欣¶
事幾許曈曈状非一傾心儻如期良願自兹畢¶
　　獨孤鉉¶
<pb:KR4h0117_WYG_118-3b>¶
　　　日南長至¶
玉厯頒新律凝隂發一陽輪輝猶惜短圭影此偏長躔¶
度經南斗光流盡北堂乍疑同户耀可愛逗林黄積雪¶
銷㣲煦初萌動早芒更昇臺上望雲物已昭彰¶
　　徐敞¶
　　　圓靈水鏡¶
浮光上東洛揚彩滿圓靈明滅淪江水盈虚逐砌蓂不¶
分沙㟁白偏照海山青練色臨牕牖蟾光靄户庭成輪¶
<pb:KR4h0117_WYG_118-4a>¶
疑璧影初魄類弓形逺近凝清質依㣲出衆星¶
　　張聿¶
　　　前題¶
鳳池開玉鏡清瑩瀉寥天影散㣲波上光含片玉懸菱¶
花凝汎灔桂樹映清鮮樂廣披雲日山濤巻霧年濯纓¶
何處去鑒物自堪妍廽首㸔雲液蟾蜍勢正圓¶
　　朱華¶
　　　賦得海上生明月¶
<pb:KR4h0117_WYG_118-4b>¶
皎皎秋中月團團海上生影開金鏡滿輪抱玉壺清漸¶
出三山上将凌一漢横素娥嘗藥去烏鵲繞枝驚照水¶
光偏白浮雲色最明此時堯砌下蓂英自将榮¶
　　劉闢¶
　　　登樓望月¶
圓月當新霽髙樓見最眀素波流粉壁丹桂拂飛甍下¶
瞰千門静旁觀萬象生梧桐牕下影烏鵲檻前聲嘯逸¶
劉琨興吟資庾亮情逰人莫登眺迢逓故鄉程¶
<pb:KR4h0117_WYG_118-5a>¶
　　鄭絪¶
　　　懐紫閣舊逰¶
中年偶逐鴛鴦侣弱嵗多從麋鹿羣紫閣道流今不見¶
紅樓禪客早曾聞松齋月朗星初散苔砌霜繁夜欲分¶
一覽綵牋佳句滿何人更詠恵休文¶
　　楊發¶
　　　與諸公池上待月¶
樹宻池縈㟁池遙水際空菱開方吐鏡蘋動欲含風漸¶
<pb:KR4h0117_WYG_118-5b>¶
映莎汀白㣲分渚夜紅金波宜共賞仙棹一宵同¶
　　葉繼良¶
　　　賦得月照氷池¶
霽夕雲初歛棲娥月未虧圓光生碧海素色滿瑤池天¶
迥輪空見波凝影詎窺浮霜珪比彩照像鏡同規皎潔¶
寒偏浄徘徊夜轉宜誰憐幽境在長與賞心随¶
　　陳潤¶
　　　賦得秋河曙耿耿¶
<pb:KR4h0117_WYG_118-6a>¶
曉望秋髙夜㣲明欲曙河橋成鵲已去機罷女應過月¶
上殊開練雲行類動波尋源不可到耿耿復如何¶
　　公乗億¶
　　　賦得春風扇㣲和¶
麗日催遲景和風扇早春暖浮丹鳯闕韶媚黒龍津澹¶
蕩迎仙仗霏㣲送畫輪綠搖官桞散紅待禁花新舞席¶
皆廽雪歌筵暗送塵幸當陽律候惟願及佳辰¶
　　桞道倫¶
<pb:KR4h0117_WYG_118-6b>¶
　　　前題¶
青陽初入律淑氣應春風始辨梅花裏俄分桞色中依¶
㣲開夕照澹蕩媚晴空拂水生蘋末經巗觸桂叢稍抽¶
蘭葉紫㣲吐杏花紅願逐仁風布将禆生植功¶
　　樊陽源¶
　　　賦得風動萬年枝¶
珍木羅前殿乗春任好風振柯方裊裊舒葉乍濛濛影¶
動丹墀上聲傳紫禁中離披偏向日凌亂半分空輕拂¶
<pb:KR4h0117_WYG_118-7a>¶
祥烟散低搖翠色同長令占天眷四氣借全功¶
　　黄頗¶
　　　賦得風不鳴條¶
五緯起祥飈無聲瑞聖朝稍開含露蘂纔轉惹煙條宻¶
葉應潛變低枝幾暗搖林間鶯欲囀花下蝶㣲飄初滿¶
緣堤草因生逐水苖太平無一事天外奏虞韶¶
　　裴耀卿¶
　　　詶張九齡江上使風見示¶
<pb:KR4h0117_WYG_118-7b>¶
兹地五湖鄰艱哉萬里人驚飇翻是托危浪亦相因宣¶
室才華子金閨諷議臣承明有三入去去速歸輪¶
　　張嗣初¶
　　　賦得白雲起封中¶
英英白雲起呈瑞出封中表聖寜因地逢時豈待風浮¶
光彌皎潔流影更冲融自叶堯年羙誰云漢日同金泥¶
光乍掩玉簡氣潛通欲與非煙並亭亭不散空¶
　　周存¶
<pb:KR4h0117_WYG_118-8a>¶
　　　賦得白雲向空盡¶
白雲生逺岫搖曵入晴空乗化随舒巻無心任始終欲¶
銷仍向日将斷或因風勢薄飛難定天髙色易窮影收¶
元氣表光滅太虚中况若從龍去還施潤物功¶
　　李季何¶
　　　立春日曉望三素雲¶
靄靄青春曙飛仙駕五雲浮輪初縹緲承盖下氤氲薄¶
影随風度殊容向日分羽毛紛共逺環珮杳猶聞静合¶
<pb:KR4h0117_WYG_118-8b>¶
煙霞色遙将鸞鶴羣年年瞻此御應許從元君¶
　　林藻¶
　　　賦得青雲干吕¶
應節偏干吕亭亭在紫氛綴雲初度影捧日已成文結¶
盖祥光迥為樓翠色分還同起封上更似出横汾作瑞¶
来藩國呈形表聖君徘徊如有託誰道比閒雲¶
　　鄧倚¶
　　　春雲¶
<pb:KR4h0117_WYG_118-9a>¶
搖曳自西東依林又逐風勢移清道裏影汎渌波中夕¶
霽方眀日朝隂復蔽空度關随去馬出塞引歸鴻色任¶
寒暄變光将逺近同為霖如見用還得助成功¶
　　焦郁¶
　　　前題¶
漫漫天崖色乗春四望平不分殘照影何處斷鴻聲繚¶
繞先經塞霏微近過城因風低未歛帶雨重還輕干吕¶
知時泰如膏候嵗成小儒同品物無以答皇眀¶
<pb:KR4h0117_WYG_118-9b>¶
　　裴澄¶
　　　前題¶
漠漠復溶溶乗春任所從映林初展葉觸石未成峰旭¶
日消寒翠晴煙㸃浄容霏微将似滅深淺又加重薄彩¶
臨溪散輕雲帶雨濃空餘負樵者嶺上自相逢¶
　　陸暢¶
　　　山出雲¶
靈山蓄雲彩紛郁出清晨望樹繁花白㸔峰小雪新映¶
<pb:KR4h0117_WYG_118-10a>¶
松張盖影依澗布魚鱗髙似從龍處低如觸石頻濃光¶
藏半岫淺色類飄塵玉葉開天際遥憐占早春¶
　　檀約¶
　　　陽春歌¶
青春獻初嵗白日映雕梁蘭萌猶自短桞葉未能長已¶
見紅花發復聞綠草香乗此試逰衍誰知心獨傷¶
　　白行簡¶
　　　春從何處来¶
<pb:KR4h0117_WYG_118-10b>¶
欲識春生處先從木徳来入門潛報桞度嶺暗驚梅透¶
雪寒光散銷氷水鏡開曉迎郊騎發夜逐斗光囬淑氣¶
寅中變新聲雨後催偏宜資律吕應是候陽䑓¶
　　于尹躬¶
　　　南至日太史登䑓書雲物¶
至日行時令登䑓約禮文官稱伯趙氏色辨五方雲晝¶
漏聴初發陽光望漸分司天為嵗備持簡出人羣恵愛¶
周微物生靈荷聖君長當有嘉瑞郁郁復紛紛¶
<pb:KR4h0117_WYG_118-11a>¶
　　湯洙¶
　　　登雲梯¶
謝客常逰處層巒枕碧溪經過殊俗境登陟象雲梯歩¶
歩勞山屐行行躡澗霓迥臨天路廣俯眺夕陽低賞詠¶
情何惬風塵事已暌前脩如可慕投足固思齊¶
　　鄭常¶
　　　謫居漁陽至白沙阻雨題驛¶
漁陽知近逺見說過湓城雲雨經春客江山幾日程終¶
<pb:KR4h0117_WYG_118-11b>¶
随驚鳥去祗待海潮生前路逢漁父多慙問姓名¶
　　李衢¶
　　　都堂試貢士日慶春雪¶
錫瑞来豐嵗旌賢入貢辰輕搖梅共笑飛弱栁和春遶¶
砌封瓊屑依階噴玉塵蜉蝣吟更苦科斗映還新鶴吹¶
迷難辨氷壺鑒易真因歌大君徳率舞詠陶鈞¶
　　蘇綰¶
　　　扈從温泉奉和姚令公喜雪¶
<pb:KR4h0117_WYG_118-12a>¶
漢主新豐邑周王尚父師雲符沛童唱雪應海神期林¶
變驚春早山眀訝夕遲况逢温液沛恩重御裘詩¶
　　陸長源¶
　　　答東野夷門雪¶
好丹與素通不同失意得途事皆别東鄰少年樂未央¶
南客思歸腸欲絶千里長河氷復氷雲鴻㝠㝠楚山雪¶
　　李䕫¶
　　　為汴州司户喜逢宋之問¶
<pb:KR4h0117_WYG_118-12b>¶
阮籍蓬池上孤韻竹林才巨源從吏道正擁使車来相¶
逢且交臂相命且銜杯醉後長歌畢餘聲遶吹䑓¶
　　姚康¶
　　　禮部試早春殘雪¶
㣲暖春潛至輕眀雪尚殘銀鋪光漸濕珪破色仍寒無¶
桞花常在非秋露正團素光浮轉薄皓質駐應難幸得¶
依隂處偏宜帶月㸔玉塵銷欲盡窮巷起袁安¶
　　趙璜¶
<pb:KR4h0117_WYG_118-13a>¶
　　　正月¶
正月今朝半陽䑓信未廽水芹寒不食山杏雨應開世¶
網留三宿真源寄一杯因聲謝猿鳥嵗宴㑹歸来¶
　　鄭蕡¶
　　　春䑓晴望¶
追賞層䑓迥登臨四望頻熈熈山雨霽處處桞條新草¶
長秦城夕花宜漢苑春晴林翻度鳥紫陌閱行人旅客¶
風塵厭山家夢寐親遷鶯思出谷鶱翥待芳辰¶
<pb:KR4h0117_WYG_118-13b>¶
　　徐敞¶
　　　虹藏不見¶
迎冬小雪至應莭晚虹藏玉氣徒成象星精不散光羙¶
人初比色飛鳥罷呈祥石澗收晴影天津失彩梁霏霏¶
空暮雨杳杳映殘陽舒巻應時令因知聖厯長¶
　　崔䕶¶
　　　郡齋三月下旬作¶
春事日已歇池塘曠幽尋殘紅披獨墜嫩綠間淺深偃¶
<pb:KR4h0117_WYG_118-14a>¶
仰捲芳褥頋歩愛新隂謀春未及竟夏初遽見侵¶
　　庾抱¶
　　　賦得胥䑓露¶
胥䑓既落構荆棘稍侵扉棟折連雲影梁摧照日暉翔¶
鶤逐不及巢燕返無歸惟有團階露承曉共霑衣¶
　　顔粲¶
　　　白露為霜¶
悲秋将嵗晚緐露已成霜徧渚蘆先白霑籬菊自黄應¶
<pb:KR4h0117_WYG_118-14b>¶
鐘鳴逺寺擁鴈度三湘氣逼襦衣薄寒消野蔓長滿庭¶
添月浄拂水歛荷香獨念蓬門下窮年在一方¶
　　張友正¶
　　　春草凝露¶
蒼蒼芳草色含露對青春已頼陽和長仍慙潤澤頻日¶
臨殘未滴風度欲成津蕙葉垂偏重蘭叢洗轉新将行¶
愁裛逕欲采畏濡身獨愛池塘畔清華逺襲人¶
　　徐敞¶
<pb:KR4h0117_WYG_118-15a>¶
　　　賦得金莖露¶
武帝貴長生延年餌玉英銅盤滴珠露僊掌抗金莖拂¶
曙氛埃歛凌空沆瀣清岧嶤捧瑞氣巃嵸出宫城勢入¶
浮雲聳形標霽色眀大君當御宇何必去蓬瀛¶
　　孫顧¶
　　　賦得清露被臯蘭¶
九臯蘭葉茂八月露花清稍與秋隂合還将曉色并向¶
空羅細影臨水泫㣲眀的皪添幽興芊綿動逺情夕芳¶
<pb:KR4h0117_WYG_118-15b>¶
人未採初降鶴先驚為感生成恵心同葵藿傾¶
　　　清如玉壺氷¶
𤣥律隂風勁堅氷在玉壺暗中花更出曉後色全無涸¶
沍誰能泮凄清詎可渝任圓空似璧照物不成珠素質¶
情方契孤眀道豈殊幽人若相比還得詠生芻¶
　　范傳質¶
　　　薦氷¶
乗春方唘閉羞獻有常程潔朗寒光徹輝華素彩眀色¶
<pb:KR4h0117_WYG_118-16a>¶
凝霜雪浄影照冕旒清肅肅将崇禮兢兢示捧盈方圓¶
陳玉座小大表精誠朝覿當西陸桃弧每共行¶
　　　魚上氷¶
春生寒氣滅稍動伏泉魚乍喜東風至来觀曲浦初近¶
氷朱鬛見望日錦鱗舒漸覺流澌退還忻掉尾餘噞喁¶
情自樂沿泳意寜踈儻得随鯤化終聴戾太虚¶
　　暢諸¶
　　　早春¶
<pb:KR4h0117_WYG_118-16b>¶
獻嵗春猶淺園林未盡開雪和新雨落風帶舊氷来聽¶
鳥聞歸鴈㸔花識早梅生涯知幾日更被一年催¶
　　李廓¶
　　　夏日途中¶
樹夹炎風路行人正午稀初蟬數聲起戲蝶一團飛日¶
色欺清鏡榆錢㸃白衣無成歸故里自覺少光輝¶
　　韋道遜¶
　　　晚春宴¶
<pb:KR4h0117_WYG_118-17a>¶
日斜賔館晚春輕麥候初簷喧巢幕燕池躍戲蓮魚石¶
聲随瀬響桐影𠊓巗踈誰能千里外獨寄八行書¶
　　紇干諷¶
　　　賦得新陽改故隂¶
律管才催候寒郊忽變隂㣲和方應莭積慘已辭林暗¶
覺餘澌斷潛驚麗景侵禁城佳氣重北麓翠煙深有脚¶
知遐布無私荷照臨韶光如可及鶯谷免幽沉¶
　　張聿¶
<pb:KR4h0117_WYG_118-17b>¶
　　　賦得首夏猶清和¶
早夏宜春景和光起禁城祝融將御莭炎帝啟朱眀日¶
送殘花晚風過御苑清郊原浮麥氣池沼發荷英樹影¶
臨山動禽飛入漢輕幸逢堯禹化全勝谷中情¶
　　崔寔¶
　　　㐮陽早秋寄岑侍郎¶
江城秋氣早旭旦坐南闈落葉驚衰鬂清霜換旅衣時¶
来矜早逹事往覺前非誰念江水廣蹉跎心事違¶
<pb:KR4h0117_WYG_118-18a>¶
　　李嶷¶
　　　淮南秋夜呈同僚¶
天浄河漢髙夜聞砧杵發清秋忽如此離恨應難歇風¶
亂池上萍露光竹間月與君共逰處勿作他鄉别¶
　　姚倫¶
　　　感秋¶
試向踈林望方知莭候殊亂聲千葉下寒影一巢孤不¶
蔽秋天鴈驚飛夜月烏霜風與春日幾度遣榮枯¶
<pb:KR4h0117_WYG_118-18b>¶
　　于良史¶
　　　冬日寄李賛府¶
地險朝陽滿天邉宿霧收風兼殘雪起河帶斷氷流北¶
闕馳心極南圖尚旅逰登臨思不已何處得銷憂¶
　　楊厚¶
　　　早起¶
星漢轉寒更伊余索寞情鐘催歸夢斷鴈引逺愁生危¶
壁蘭光暗疎簾露氣清閒庭聊一望海日未分眀¶
<pb:KR4h0117_WYG_118-19a>¶
　　許康佐¶
　　　賦得日暮碧雲合¶
日際愁隂生天涯暮雲碧重重初似盖沉沉乍如積林¶
山黯疑暝隟光俄已夕出岫且從龍縈空寜觸石餘輝¶
澹瑤草浮影凝綺席時景詎能留幾思輕尺璧¶
　　熊孺登¶
　　　前題¶
杳杳復蒼然無雲日暮天象分清氣外景盡赤霄前漸¶
<pb:KR4h0117_WYG_118-19b>¶
吐星河色遙生水木煙從容難附麗頋歩欲澄鮮但見¶
收三素何能測上𤣥應非慚獻瑞不許出山川¶
　　任希古¶
　　　和長孫秘監伏日苦熱¶
玉署三時曉金羈五日歸北林開逸逕東閣敞閒扉池¶
鏡分天色雲峰减日輝逰鱗映荷聚驚翰遶林飛披襟¶
揚子宅舒嘯仰重闈¶
　　樂伸¶
<pb:KR4h0117_WYG_118-20a>¶
　　　閏月定四時¶
聖代承堯厯恒将閏正時六旬餘可借四序應如期分¶
至寜&KR0317;素盈虚信不欺斗杓重指早灰琯再推遲羲氏¶
兼和氏行之又則之願言符大化永永作元龜¶
　　厲元¶
　　　元日觀朝¶
玉座臨新嵗朝盈萬國人火連雙闕曉仗列五門春瑞¶
雪銷鴛瓦祥光在日輪天顔不敢視稱慶拜空頻¶
<pb:KR4h0117_WYG_118-20b>¶
　　李元操¶
　　　奉和正日臨朝¶
銅渾變秋莭玉律動年灰曖曖城霞旦隠隠禁門開衆¶
靈輳仙府百神朝帝䑓葉令雙鳬至梁王駟馬来戈鋋¶
映林闕歌管拂塵埃保章望瑞氣尚書免火灾冠冕多¶
秀士簮裾饒上才誰憐張仲蔚日暮反蒿莱¶
　　温庭皓¶
　　　上元唱和三首¶
<pb:KR4h0117_WYG_118-21a>¶
一峰當勝地萬㸃照嚴城勢異崐岡發光疑𤣥圃生焚¶
書翻見字舉燧不招兵况遇新春夜何勞秉燭行¶
　　　其二¶
九枝應並耀午夜思悠然景集青山外螢分碧草前輝¶
華侵月影歴亂寫星躔望極髙樓上搖光滿綺筵¶
　　　其三¶
春山收暝色爝火集餘輝麗景饒紅熖祥光出翠㣲白¶
榆行自此青桂影相依惟有偷光客追逰欲忘歸¶
<pb:KR4h0117_WYG_118-21b>¶
　　韋蟾¶
　　　上元唱和¶
新正圓月夜猶重㸔燈時累塔嫌沙細成文訝筆遲歸¶
牛疑燧落過鴈誤書遺生惜蘭膏燼還為隔嵗期¶
　　陳潤¶
　　　東都所居寒食¶
江南寒食早二月杜鵑鳴日暖山初綠春寒雨欲晴浴¶
蠶㸔社日改火待清眀更喜𤓰田好令人憶邵平¶
<pb:KR4h0117_WYG_118-22a>¶
　　来鵬¶
　　　寒食山館書情¶
獨把一杯山館中每經時莭恨飄蓬侵階草色連朝雨¶
滿地棃花昨夜風蜀魄啼来春寂寞楚囚吟後月朦朧¶
分眀記得還家夢徐孺宅前湖水東¶
　　胡曾¶
　　　寒食都門¶
二年寒食住京華寓目春風萬萬家金絡馬銜原上草¶
<pb:KR4h0117_WYG_118-22b>¶
玉釵人折路旁花軒車競出紅塵合冠盖争廽白日斜¶
誰念都門兩行淚故園寥落在長沙¶
　　郭鄖¶
　　　寒食寄李補闕¶
蘭陵士女滿晴川郊外紛紛拜古埏萬井閭閻皆禁火¶
九原松栢自生煙人間後事悲前事鏡裏今年老去年¶
介子終知祿不及王孫誰肯一相憐¶
　　孫昌𦙍¶
<pb:KR4h0117_WYG_118-23a>¶
　　　清眀¶
清眀暮春裏悵望北山陲燧火開新熖桐花發故枝沉¶
㝠慙嵗物歡宴阻朋知不及林間鳥遷喬共羽儀¶
　　史延¶
　　　清眀日賜百寮新火¶
上苑連侯第清眀及暮春九天初改火萬井屬良辰頒¶
賜恩逾洽承時慶抃均翠煙和栁嫩紅熖出花新寵命¶
尊三老祥光燭萬人太平當此日空復賀陶鈞¶
<pb:KR4h0117_WYG_118-23b>¶
　　王濯¶
　　　清眀日賜百寮新火¶
御火傳香殿華光及侍臣星流中使馬濯耀九衢人轉¶
影連金屋分輝麗錦茵熖迎紅蘂發煙染綠條春助律¶
和風蚤添爐暖氣新誰憐一寒女猶望照東鄰¶
　　王表¶
　　　清眀日登城春望寄大夫使君¶
春城閒望愛晴天何處風光不眼前寒食花開千樹雪¶
<pb:KR4h0117_WYG_118-24a>¶
清眀日出萬家煙興来促席惟同舎醉後狂歌盡少年¶
聞說鶯啼却惆悵詩成不見謝臨川¶
　　羅衮¶
　　　清眀登奉先城樓¶
年来年去只艱危春半堯山草尚衰四海清平耆舊見¶
五陵寒食小臣悲煙銷井邑隈樓檻雪滿川原泥酒巵¶
拭盡賈生無限淚一行歸鴈逺叅差¶
　　来鵬¶
<pb:KR4h0117_WYG_118-24b>¶
　　　鄂渚清眀日與鄉友登頭陀山¶
冷酒一杯相勸頻異鄉相遇轉相親落花風裏數聲笛¶
芳草烟中無限人都大此時深悵望豈堪髙境更逡巡¶
思量費子真仙子不作頭陀山下塵¶
　　　清眀與友人逰玉粒塘荘¶
幾宿春山逐陸郎清眀時莭好煙光歸穿細荇舩頭滑¶
醉踏殘花屐齒香風急嶺雲翻逈野雨餘田水落方塘¶
不堪吟罷東囬首滿耳蛙聲正夕陽¶
<pb:KR4h0117_WYG_118-25a>¶
　　羅衮¶
　　　清眀赤水寺居¶
榆火輕煙處處新旋從閒望到諸隣浮生浮世秪多事¶
野水野花娛病身濁酒不禁雲外景碧峰猶冷寺前春¶
蓑衣毳衲誠吾黨自結村園一社貧¶
　　張登¶
　　　上巳泛舟¶
令莭推元巳天涯喜有期初筵臨泛地舊俗祓禳時枉¶
<pb:KR4h0117_WYG_118-25b>¶
渚潮新上殘春日正遲竹枝逰女曲桃葉度江詞風鷁¶
今方退沙鷗亦未疑且同山簡醉倒載莫褰帷¶
　¶
　¶
　¶
　¶
　¶
　石倉歴代詩選巻一百十八¶
