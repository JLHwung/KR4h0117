# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:09.858192
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二十三
<pb:KR4h0117_WYG_023-1a>¶
欽定四庫全書¶
　石倉歴代詩選巻二十三¶
　　　　　　　　　　　　明　曹學佺　編¶
　初唐十¶
　　杜審言(字必簡/襄陽人)¶
　　　南海亂石山作¶
漲海積稽天羣山高嶪地相傳稱亂石圖典失其事懸¶
危悉可驚大小都不類乍将雲島極還與星河次上聳¶
<pb:KR4h0117_WYG_023-1b>¶
忽如飛下臨仍欲墜朝暾赩丹赭夜魄炯青翠穹崇霧¶
雨蓄幽隐靈仙閟萬尋掛鶴巢千丈垂猿臂昔去景風¶
渉今來姑洗至觀此得詠歌長時想精異¶
　　　送和西蕃使¶
使出鳯凰池京師陽春晚聖朝尚邊策詔諭兵戈偃拜¶
手明光殿揺心上林苑種落踰青羌闗山度赤坂疆場¶
及無事雅歌而餐飯寧獨鍚和戎更當封定逺¶
　　　蓬萊三殿侍宴奉敇詠終南山應制¶
<pb:KR4h0117_WYG_023-2a>¶
北斗掛城邊南山倚殿前雲標金闕迥樹杪玉堂懸半¶
嶺通佳氣中峰繞瑞煙小臣持獻夀長此戴堯天¶
　　　宿羽亭侍宴應制¶
歩輦千門出離宫二月開風光新栁報宴賞落花催碧¶
水揺空閣青山繞吹臺聖情留晩興歌管送餘杯¶
　　　賦得妾薄命¶
草緑長門掩苔青永巷幽寵移新愛奪淚落故情留啼¶
鳥驚殘夢飛花攪獨愁自憐春色罷團扇復迎秋¶
<pb:KR4h0117_WYG_023-2b>¶
　　　和韋承慶過義陽公主山池¶
野興城中發朝英物外求情懸朱紱望契動赤泉遊海¶
燕巢書閣山雞舞畫樓雨餘清晚夏共坐北巖幽¶
携琴遶碧沙揺筆弄青霞杜若幽庭草芙蓉曲沼花宴¶
遊成野客形勝得山家徃徃留仙歩登攀日易斜¶
攢石當軒倚懸泉度牖飛鹿麛銜妓席鶴子曵童衣園¶
果嘗難徧池蓮摘未稀巻簾惟待月應在醉中歸¶
　　　和晉陵陸丞早春遊望¶
<pb:KR4h0117_WYG_023-3a>¶
獨有宦遊人偏驚物候新雲霞出海曙梅桞渡江春淑¶
氣催黄鳥晴光轉緑蘋忽聞歌古調歸思欲霑巾¶
　　　秋夜宴臨津鄭明府宅¶
行止皆無地招尋獨有君酒中堪累月身外即浮雲露¶
白宵鐘徹風清曉漏聞坐擕餘興徃還似未離羣¶
　　　和康五庭芝望月有懐¶
明月高秋迥愁人獨夜看暫将弓並曲飜與扇俱團霧¶
濯清輝苦風飄素影寒羅衣一此鑒頓使别離難¶
<pb:KR4h0117_WYG_023-3b>¶
　　　登襄陽城¶
旅客三秋至層城四望開楚山横地出漢水接天回冠¶
葢非新里章華即舊臺習池風景異歸路滿塵埃¶
　　　旅寓安南¶
交阯殊風候寒遲暖復催仲冬山果熟正月野花開積¶
雨生昬霧輕霜下震雷故鄉踰萬里客想倍從來¶
　　　春日懐歸¶
心是傷歸望春歸異徃年河山鑒魏闕桑梓憶秦川花¶
<pb:KR4h0117_WYG_023-4a>¶
離芳園鳥風和綠野煙更懐歡賞地車馬洛橋邊¶
　　　代張侍御傷美人¶
二八泉扉掩帷屏寵愛空淚㾗銷夜燭愁緒亂春風巧¶
笑人疑在新妝曲未終應憐脂粉氣猶著舞衣中¶
　　　送高郎中北使¶
北狄願和親東京發使臣馬銜邊地雪衣染異方塵嵗¶
月催行旅恩榮變苦辛歌鐘期重錫拜手落花春¶
　　　夏日過鄭七山齋¶
<pb:KR4h0117_WYG_023-4b>¶
共有樽中好言尋谷口來薜蘿山逕入荷芰水亭開日¶
氣含殘雨雲隂送晚雷洛陽鐘鼔至車馬繫遲回¶
　　　送崔融¶
君王行出將書記逺從征祖帳連河闕軍麾動洛城旌¶
旃朝朔氣笳吹夜邊聲坐覺煙塵掃秋風古北平¶
　　　經行嵐州¶
北地春光晚邊城氣候寒徃來花不發新舊雪仍殘水¶
作琴中聽山疑畫裏看自驚牽逺役艱險促征鞍¶
<pb:KR4h0117_WYG_023-5a>¶
　　　重九日宴江隂¶
蟋蟀期歸晚茱茰節候新䧏霜青女月送酒白衣人高¶
興要長夀卑棲隔近臣龍沙即此地舊俗坐為隣¶
　　　晦日宴遊¶
日晦隨蓂莢春情著杏花觧紳宜就水張幕㑹連沙歌¶
管風塵度池臺日半斜更看金谷騎争向石崇家¶
　　　七夕¶
白露含明月青霞斷綘河天街七襄轉閣道二神過袨¶
<pb:KR4h0117_WYG_023-5b>¶
服鏘環珮香筵拂綺羅年年今夜盡機杼别情多¶
　　　守嵗侍宴應制¶
季冬除夜接新年帝子王孫捧御筵宮闕星河低拂樹¶
殿庭燈燭上薫天彈絃奏節梅風入對局探鈎栢酒傳¶
欲向正元歌萬夀暫留歡賞寄春前¶
　　　大酺¶
毘陵震澤九州通士女歡娱萬國同伐鼔撞鐘驚海上¶
新妝袨服照江東梅花落處疑殘雪栁葉開時任好風¶
<pb:KR4h0117_WYG_023-6a>¶
火德雲官逢道泰天長地乆属年豐¶
　　　春日京中有懐¶
今年遊寓獨遊秦愁思看春不當春上林苑裏花徒發¶
細栁營前葉漫新公子南橋應盡興将軍西地幾留賔¶
寄語洛城風日道明年春色倍還人¶
　　　春日江津遊望¶
旅客揺邊思春江弄晚晴煙消垂桞弱霧捲落花輕飛¶
棹乘空下回流向日平鳥啼移幾處蝶舞亂相迎忽歎¶
<pb:KR4h0117_WYG_023-6b>¶
人皆濁隄防水至清谷王常不讓深可戒中盈¶
　　　泛舟送鄭卿入京¶
帝坐蓬萊殿恩追社稷臣長安遥向日宗伯正乘春相¶
宅開基地傾都送别人行舟縈緑水列㦸滿紅塵酒助¶
歡娱洽風催㬌氣新此時光乃命誰為惜無津¶
　　　度石門山¶
石門千仞斷迸水落遥空道東懸崖半橋欹絶澗中仰¶
攀人屢息直下騎纔通泥擁奔虵徑雲埋伏獸叢星躔¶
<pb:KR4h0117_WYG_023-7a>¶
牛斗北地脉象牙東開塞隨行變高深觸望同江聲連¶
驟雨日氣抱殘虹未改朱明律先舍白露風堅貞深不¶
憚險澁諒難窮有異登臨賞徒為造化功¶
　　　贈蘇綰書記¶
知君書記本翩翩為許從戎赴朔邊紅粉樓中應計日¶
燕支山下莫經年¶
　　　渡湘江¶
遲日園林悲昔遊今春花鳥作邊愁獨憐京國人南竄¶
<pb:KR4h0117_WYG_023-7b>¶
不似湘江水北流¶
　　　戲贈趙使君美人¶
紅粉青娥映楚雲桃花馬上石榴裠羅敷獨向東方去¶
謾學他家作使君¶
　　劉希夷(一名庭芝/汝州人)¶
　　　将軍行¶
将軍闢轅門耿介當風立諸将欲言事逡巡不敢入劒¶
氣射雲天鼓聲振原隰黄塵塞路起走馬追兵急彎弓¶
<pb:KR4h0117_WYG_023-8a>¶
從此去飛箭如雨集截圍一百重斬首五千級代馬流¶
血死胡人抱鞍泣古來養甲兵有事常討襲乗我廟堂¶
運坐使干戈戢獻凱歸京師軍容何翕習¶
　　　從軍行¶
秋天風颯颯羣胡馬行疾嚴城晝不開伏兵暗相失天¶
子廟堂拜将軍凶門出紛紛晋陽道戎馬幾萬疋軍門¶
壓黄河兵氣衝白日平生懐仗劒慷慨即投筆南登漢¶
月孤北走代雲密近取韓彭計早知孫吴術丈夫清萬¶
<pb:KR4h0117_WYG_023-8b>¶
里誰能掃一室¶
　　　春女行¶
春女顔如玉怨歌陽春曲巫山春樹紅沅江春草綠自¶
憐妖艶姿妝成獨見時愁心伴楊桞春盡亂如絲目極¶
千餘里悠悠春江水頻想玉闗人愁卧金閨裏尚言春¶
花落不知秋風起嬌愛猶未終悲凉從此始憶昔楚王¶
宮玉樓妝粉紅纎腰弄明月長袖舞春風容華委西山¶
光隂不可還桑林没東海富貴今何在寄言桃李容胡¶
<pb:KR4h0117_WYG_023-9a>¶
為閨閣重但看楚王墓惟有數株松¶
　　　孤松篇¶
蠶月桑葉青鶯時桞花白澹艶煙雨姿敷芬陽春陌如¶
何秋風起零落從此始獨有南澗松不歎東流水𤣥隂¶
天地㝠皓雪朝夜零豈不罹寒暑為君留青青青青好¶
顔色落落任孤直羣樹遥相望衆草不敢逼靈龜卜真¶
隐仙鳥宜栖息耻受秦帝封願言唐侯食寒山夜月明¶
山冷氣清清凄兮歸風集吹之作琴聲松子卧仙岑寂¶
<pb:KR4h0117_WYG_023-9b>¶
聽疑野心清泠有真曲撨採無知音美人何時來幽徑¶
委綠苔吁嗟深澗底棄捐廣厦材¶
　　　嵩嶽聞望¶
月出嵩山東月明山益空山人愛清景散髪卧秋風風¶
止夜何清獨夜草蟲鳴仙人不可見乘月近吹笙綘脣¶
吸靈氣玉指調真聲真聲是何曲三山鸞鶴情昔去落¶
塵俗願言聞此曲今來卧嵩岑何幸承幽音神仙樂吾¶
事笙歌銘夙心¶
<pb:KR4h0117_WYG_023-10a>¶
　　　秋日題汝陽潭壁¶
獨坐秋隂生悲來從所適行見汝陽潭飛蘿䝉水石懸¶
瓢木葉上風吹何歴歴幽人不耐煩振衣歩閒寂迴流¶
清見底金沙覆銀礫錯落非一文空朧幾千尺魚鱗可¶
憐紫鴨毛自然碧吟咏秋水篇𣺌然忘損益秋水隨形¶
影清濁混心迹嵗暮歸去來東山余宿昔¶
　　　采桑¶
楊桞送行人青青西入秦誰家采桑女樓上不勝春盈¶
<pb:KR4h0117_WYG_023-10b>¶
盈㶚水曲歩歩春芳緑紅顔耀明珠綘脣含白玉回首¶
渭橋東遥憐春色同青絲嬌落日緗綺弄春風攜籠長¶
歎息逶遲戀春色看花若有情倚樹疑無力薄暮思悠¶
悠使君南陌頭相逢不相識歸去夢青樓¶
　　　巫山懐古¶
巫山幽隂地神女艶陽年襄王何容色落日望悠然歸¶
來高唐夜金缸熖青煙頺心卧瑤席夢魂何翩翩揺落¶
殊未已榮華倐徂遷愁思瀟湘浦悲凉雲夢田猿啼秋¶
<pb:KR4h0117_WYG_023-11a>¶
風夜雁飛明月天巴歌不可聽聽此益潺湲¶
　　　歸山¶
歸去嵩山道煙花覆青草草綠山無塵山青楊栁春日¶
暮松聲合空歌思殺人¶
　　　代閨人春日¶
珠簾的曉光玉顔艶春彩林間鳥鳴喚户外花相待花¶
鳥惜芳菲鳥鳴花亂飛人今伴花鳥日暮不能歸池月¶
憐歌扇山雲愛舞人佳期楊栁陌攜手莫相違¶
<pb:KR4h0117_WYG_023-11b>¶
　　　春日行歌¶
山樹落梅花飛落野人家野人何所有滿甕陽春酒攜¶
酒上春臺行歌伴落梅醉罷臥明月乗夢遊天台¶
　　　江南曲八首¶
暮宿南洲草晨行北㟁林日懸滄海濶水隔洞庭深煙¶
景無留意風波有異潯嵗遊難極目春戲易為心朝夕¶
無榮遇芳菲已滿襟¶
艶唱潮初落江花露未晞春洲驚翡翠朱服弄芳菲畫¶
<pb:KR4h0117_WYG_023-12a>¶
舫煙中淺青陽日際㣲錦㠶衝浪濕羅袖拂行衣含情¶
罷所採相歎惜流暉¶
君為隴西客妾遇江南春朝遊含靈果夕採弄風蘋果¶
氣時不歇蘋花日自新以此江南物持贈隴西人空盈¶
萬里懐欲贈竟無因¶
皓如楚江月靄若吳岫雲波中自皎鏡山上亦氤氲明¶
月留照妾輕雲持贈君山川各離散光氣乃殊分天涯¶
一為别江北不相聞¶
<pb:KR4h0117_WYG_023-12b>¶
&KR0712;舟乗潮去風㠶振草凉潮平見楚甸天際望維楊洄¶
泝經千里煙波接兩鄉雲明江嶼出日照海流長此中¶
逢嵗晏浦樹落花芳¶
暮春三月晴維揚吳楚城城臨大江汜迴映洞浦清晴¶
雲藹金閣珠樓碧煙裏月明芳樹羣鳥飛風過長林雜¶
花起可憐離别誰家子於此一至情何已¶
北堂紅草盛丰茸南湖碧水照芙蓉朝遊暮起金花盡¶
漸覺羅裳珠露濃自惜妍華三五嵗已歎闗山千萬重¶
<pb:KR4h0117_WYG_023-13a>¶
人情一去無還日欲贈懐芳怨不逢¶
憶昔江南年盛時平生怨在長洲曲冠葢星繁江水上¶
衝風標落洞庭淥落花滿袖紅紛紛朝霞高閣洗晴雲¶
誰言此處嬋娟子珠玉為心以奉君¶
　　　𢷬衣篇¶
秋天瑟瑟夜漫漫夜白風清玉露漙燕山遊子衣裳薄¶
秦地佳人閨閣寒欲向樓中縈楚練還來機上裂齊紈¶
攬紅袖兮愁徙倚盼青砧兮悵盤桓盤桓徙倚夜已乆¶
<pb:KR4h0117_WYG_023-13b>¶
螢火雙飛入簾牗西北風來吹細腰東南月上浮纎手¶
此時秋月可憐明此時秋風别有情君看月下參差影¶
為聽莎間斷續聲綘河轉兮青雲曉飛鳥鳴兮行人少¶
攢眉緝縷思紛紛對影穿斜魂悄悄聞道還家未有期¶
誰憐登隴不勝悲夢見形容亦舊日為許裁縫改昔時¶
緘書逺寄交河曲湏及明年春草緑莫言衣上有斑斑¶
只為思君淚相續¶
　　　公子行¶
<pb:KR4h0117_WYG_023-14a>¶
天津橋下陽春水天津橋上繁華子馬聲迴合青雲外¶
人影動揺緑波裏緑波蕩漾玉為沙青雲離披錦作霞¶
可憐揚栁傷心樹可憐桃李斷腸花此日遨遊邀美女¶
此時歌舞入娼家娼家美女鬱金香飛去飛來公子傍¶
的的珠簾白日映娥娥玉顔紅粉妝花際裵&KR0966;雙蛺蝶¶
池邊顧歩兩鴛鴦傾國傾城漢武帝為雲為雨楚襄王¶
古來容光人所羡况復今日遥相見願作輕羅着細腰¶
願為明鏡分嬌面與君相向轉相親與君雙棲共一身¶
<pb:KR4h0117_WYG_023-14b>¶
願作貞松千嵗古誰論芳槿一朝新百年同謝西山日¶
千秋萬古北邙塵¶
　　　代悲白頭翁¶
洛陽城東桃李花飛來飛去落誰家幽閨兒女好顔色¶
坐見落花長歎息今年花落顔色改明年花開復誰在¶
已見松栢摧為薪更聞桑田變城海古人無復洛城東¶
今人還對落花風年年嵗嵗花相似嵗嵗年年人不同¶
寄言全盛紅顔子湏憐半死白頭翁此翁白頭真可憐¶
<pb:KR4h0117_WYG_023-15a>¶
伊昔紅顔美少年公子王孫芳樹下清歌妙舞落花前¶
光禄池臺文錦繡将軍樓閣畫神仙一朝臥病無相識¶
三春行樂在誰邊宛轉蛾眉能幾時湏㬰鶴髪亂如絲¶
但看古來歌舞地惟有黄昬鳥雀悲¶
　　　代秦女贈行¶
鸞鏡曉含春蛾眉向影嚬開箱衣裳破那堪粉黛新春¶
還洛陽道為憶春階草楊葉未能攀梅花待君掃今朝¶
喜鵲傍人飛應是狂夫走馬歸遥想行歌共遊樂迎前¶
<pb:KR4h0117_WYG_023-15b>¶
含笑著春衣¶
　　　洛中晴月送殷四入闗¶
清洛浮橋南渡頭天晶萬里散華洲晴看石瀬光無數¶
曉入寒潭浸不流㣲雲一㸃曙煙起南陌憧憧徧行子¶
欲将此意與君論復道秦闗向千里¶
　　　入塞¶
将軍䧟虜圍邊務息戎機霜雪交河盡旌旗入塞飛曉¶
光隨馬度春色伴人歸課績朝明主臨軒拜武威¶
<pb:KR4h0117_WYG_023-16a>¶
　　　覽鏡¶
青樓桂明鏡臨照不勝愁白髪今如此人生能幾時秋¶
風下山路明月上春期歎息君恩盡容顔不可思¶
　　　晚春¶
佳人眠洞房回首見垂楊寒盡鴛鴦被春生瑇瑁牀庭¶
隂幕青靄簾影散紅芳寄語同心伴迎春且薄妝¶
　　　餞李秀才赴舉¶
鴻鵠振羽翮翻飛入帝鄉朝鳴集銀樹暝宿下金塘日¶
<pb:KR4h0117_WYG_023-16b>¶
月天門近風煙夜路長自憐窮浦雁嵗嵗不隨陽¶
　　　夜集張諲所居¶
江南成乆客門舘日蕭條惟有圖書在多傷鬢髪凋諸¶
生陪講誦稚子洽漁樵隐室寒燈净空階落葉飄滄洲¶
自有趣誰道隐湏招¶
　　　故園置酒¶
酒熟人湏飲春還序已秋願逢千日醉得緩百年憂舊¶
里多青草新知盡白頭風前燈易滅川上月難留卒卒¶
<pb:KR4h0117_WYG_023-17a>¶
周公旦栖栖孔氏丘平生能幾日不及且遨遊¶
　　　晚憩南陽旅館¶
旅館何年廢征夫此日過途窮人自哭春至鳥還歌行¶
路新知少荒田古逕多池篁覆丹谷墳樹遶清波日照¶
蓬隂轉風㣲野氣和傷心不可去回首怨如何¶
　　李嶠(字巨山/趙州人)¶
　　　奉教追赴九成宮途中口號¶
委質承仙翰祇命遄遥策事偶從梁遊人非背淮客長¶
<pb:KR4h0117_WYG_023-17b>¶
驅歴川阜迥眺窮原澤鬱鬱桑柘繁油油禾黍積雨餘¶
林氣静日下山光夕未攀叢桂巖猶倦飄蓬陌行當奉¶
麾葢慰此勞行役¶
　　　秋山望月酬李騎曹¶
秋客坐山隈懐抱自悠哉况復高秋夕明月正徘徊亭¶
亭出迥岫皎皎映層臺色帶銀河滿光含玉露開淡雲¶
籠影度虚暈抱輪迴谷邃凉隂静山空夜響哀寒催數¶
雁過風送一螢來獨軫離居恨遥想故人杯¶
<pb:KR4h0117_WYG_023-18a>¶
　　　早發苦竹館¶
合沓巖嶂深朦朧煙霧曉荒阡下樵客野猿驚山鳥開¶
門聽潺湲入徑尋窈窕棲鼯抱寒木流螢飛暗篠早霞¶
稍霏霏殘月猶皎皎行看逺星稀漸覺遊氛少我行撫¶
軺傳兼得傍林沼貪翫水石竒不知川路𣺌徒憐野心¶
曠詎測浮年小方觧寵辱情永託累塵表¶
　　　擬古東飛伯勞西飛燕¶
傳書青鳥迎簫鳯巫嶺荆臺數通夢誰家窈窕住閣樓¶
<pb:KR4h0117_WYG_023-18b>¶
五馬千金照陌頭羅裠玉珮當軒出㸃翠施紅競春日¶
佳人二八盛舞歌羞将百萬呈雙蛾庭前芳樹朝夕改¶
空駐妍華欲誰待¶
　　　汾隂行¶
君不見昔日西京全盛時汾隂后土親祭祠齋宮宿寝¶
設儲供撞鐘鳴鼓樹羽旂漢家五葉才且雄賔筵萬靈¶
服九戎栢梁賦詩高宴罷詔書法駕幸河東河東太守¶
親掃除奉迎至尊導鑾輿五營夾道列容衛三河縱觀¶
<pb:KR4h0117_WYG_023-19a>¶
空里閭迴旌駐蹕降靈塲焚香奠醑邀百祥金鼎發色¶
正焜煌靈祇煒燁攄景光埋玉陳牲禮神畢舉麾上馬¶
乘輿出彼汾之曲嘉可遊木蘭為檝桂為舟棹歌㣲吟¶
綵鷁浮箭鼔哀鳴白雲秋歡娛宴洽賜羣后家家復除¶
户牛酒聲明動天樂無有千秋萬嵗南山夀自從天子¶
向秦關玉輦金車不復還珠簾羽扇長寂寞鼎湖龍髯¶
安可攀千齡人事一朝空四海為家此路窮雄豪意氣¶
今何在壇場宫館盡蒿蓬路逢故老長歎息世事回環¶
<pb:KR4h0117_WYG_023-19b>¶
不可測昔時青樓對歌舞今日黄埃聚荆棘山川滿目¶
淚沾衣富貴榮華能幾時不見祇今汾水上惟有年年¶
秋雁飛¶
　　　奉和送金城公主適西蕃應制¶
漢帝撫戎臣絲言命錦輪還将弄機女逺嫁織皮人曲¶
怨闗山月妝消道路塵所嗟濃李樹空對小榆春¶
　　　立春日侍宴内殿出剪綵花應制¶
早聞年欲至剪綵學芳辰綴緑竒能似裁紅巧逼真花¶
<pb:KR4h0117_WYG_023-20a>¶
從箧裏發葉向手中春不與時光競何名天上人¶
　　　甘露殿侍宴應制¶
月宇臨丹地雲忩網碧紗御筵陳桂醑天酒酌榴花水¶
向浮橋直城連禁苑斜承恩恣歡賞歸路滿煙霞¶
　　　奉和七夕兩儀殿㑹宴應制¶
靈匹三秋㑹仙期七夕過查來人泛海橋渡鵲填河帝¶
縷升銀閣天機罷玉梭誰言七襄詠重入五絃歌¶
　　　酬杜五弟晴朝獨坐見贈¶
<pb:KR4h0117_WYG_023-20b>¶
平明坐虚館曠望幾悠哉宿霧分空盡朝光度隟來影¶
低藤架密香動藥闌開未展山陽㑹空留池上杯¶
　　　送崔主簿赴滄州¶
紫陌追隨日青門相見時宦遊從此去離别幾年期芳¶
桂中樽酒幽蘭下調詞他鄉有明月千里照相思¶
　　　送李邕¶
落日荒郊外風景正凄凄離人席上起征馬路傍嘶别¶
酒傾壺贈行書掩淚題殷勤御溝水從此各東西¶
<pb:KR4h0117_WYG_023-21a>¶
　　　又送别¶
岐路方為客芳樽暫觧顔人隨轉蓬去春伴落梅還白¶
雲度汾水黄河繞晉闗離心不可問宿昔鬢成斑¶
　　　月¶
桂滿三五夕蓂分二八時清輝飛鵲鑑新影學蛾眉皎¶
潔臨踈牖玲瓏鑒薄帷願言從愛客清夜幸同嬉¶
　　　露¶
滴瀝明花苑葳蕤泫竹叢玉垂丹棘上珠湛緑荷中夜¶
<pb:KR4h0117_WYG_023-21b>¶
警千年鶴朝零七月風願凝仙掌内長奉未央宫¶
　　　雪¶
瑞雪驚千里從風下九霄地疑明月夜山似白雲朝逐¶
舞花光動臨歌扇影飄大風天闕路今日海神朝¶
　　　舟¶
征棹三江暮連檣萬里迴相烏風際轉畫鷁浪前開羽¶
客乗霞至仙人弄月來何當同傅說特展巨川材¶
　　　扇¶
<pb:KR4h0117_WYG_023-22a>¶
翟羽舊傳名蒲葵價不輕花芳不滿面羅薄詎障聲禦¶
熱含風細臨秋帶月明同心如可贈特表合歡情¶
　　　桂¶
未值銀宫裏寧移玉殿幽枝生無限月花滿自然秋俠¶
客條為馬仙人葉作舟願君期道術攀折可淹留¶
　　　栁¶
楊栁鬱氤氲金堤總翠氛庭前花類雪樓際葉如雲列¶
宿分龍影芳池寫鳯文短簫何以奏攀折為思君¶
<pb:KR4h0117_WYG_023-22b>¶
　　　鵲¶
不分荆山抵甘從石印飛危巢畏風急繞樹覺星稀喜¶
逐行人至愁隨織女歸儻遊明鏡裏朝夕動光輝¶
　　　人日侍宴大明宫恩賜綵縷人應制¶
鳯城景色已含韶人日風光倍覺饒桂吐半輪迎此夜¶
蓂開七葉應今朝魚猜水凍行猶澀鶯喜春熈弄欲嬌¶
愧奉登高揺彩翰欣逢御氣上丹霄¶
　　　太平公主山亭行宴應制¶
<pb:KR4h0117_WYG_023-23a>¶
黄金瑞榜綘河隈白玉仙輿紫禁來碧樹青岑雲外聳¶
朱樓畫閣水中開龍舟下瞰鮫人室羽節高臨鳯女臺¶
遽惜歡娱歌吹曉揮戈更卻曜靈回¶
　　　奉和幸韋嗣立山莊侍宴應制¶
南洛師臣契東巖王佐居幽情遺紱冕宸眷屬樵漁制¶
下峒山蹕恩迴㶚水輿松門駐旌葢薜幄引簪裾石磴¶
平黄陸煙樓半紫虚雲霞仙路近琴酒俗塵踈喬木千¶
齡外懸泉百丈餘崖深經煉藥穴古舊藏書樹宿摶風¶
<pb:KR4h0117_WYG_023-23b>¶
鳥池潛縱壑魚寧知天子貴尚憶武侯廬¶
　　　倡婦行¶
十年倡家婦三秋邊地人紅妝樓上歇白髪隴頭新夜¶
夜風霜苦年年征戍頻山西長落日塞北乆無春圑扇¶
辭恩寵迴文贈苦辛胡兵屢攻戰漢使絶和親消息如¶
瓶井沈浮似路塵空餘千里月照妾兩眉嚬¶
　　　餞薛大夫䕶邊¶
荒隅時未通副相下臨戎授律星芒動分兵月暈空犀¶
<pb:KR4h0117_WYG_023-24a>¶
皮擁青槖象齒飾彫弓决勝三河勇長驅六郡雄登山¶
窺代北屈指計遼東佇見燕然上抽毫頌武功¶
　　　和杜學士旅次淮口阻風¶
夕吹生寒浦清淮上暝潮迎風欲舉棹觸浪反停橈淼¶
漫煙波濶參差林岸遥日沈丹氣斂天敞白雲銷水雁¶
銜蘆葉沙鳬隐荻苗客行殊未已川路幾迢迢¶
　　　中秋月¶
盈缺青㝠外東風萬古吹何人種丹桂不長出輪枝¶
<pb:KR4h0117_WYG_023-24b>¶
　　　送司馬先生¶
蓬閣桃源兩處分人間海上不相聞一朝琴裏悲黄鶴¶
何日山頭望白雲¶
　¶
　¶
　¶
　¶
　石倉歴代詩選巻二十三¶
