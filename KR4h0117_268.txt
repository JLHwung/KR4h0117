# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.727617
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百六十八
<pb:KR4h0117_WYG_268-1a>¶
欽定四庫全書¶
　石倉歴代詩選卷二百六十八¶
　　　　　　　　　　　　明　曹學佺　編¶
　元詩三十八¶
　　黄　溍¶
　　　雜詩¶
晨起步南園旭日朗以清葵花衆草中曄曄敷丹榮流¶
光非汝私獨爾心自傾覽物有深懐佇立方含情¶
<pb:KR4h0117_WYG_268-1b>¶
　　　又¶
璞玉與寳劍淪落初未偶君㸔被湔袚各在千年後將¶
身比金石誰當獨長乆悠悠百代下相知復何有¶
　　　又¶
春風著萬物欣欣皆自私可憐兒女花榮悴更相持獨¶
有澗底松偃蹇如不知何疑揚執㦸草𤣥髩若絲¶
　　　效古三首¶
上山見明月下山月相隨月豈知愛我我行自見之故¶
<pb:KR4h0117_WYG_268-2a>¶
山日已逺故人不可思殷勤謝明月願爾無時虧¶
　　　又¶
落花隨風吹各自東西飛花飛既不息水流復何極同¶
生不同歸能勿異顔色木生則有枝豹死則有皮悠悠¶
岐路間多言亦奚為¶
　　　又¶
飲酒莫盡醉盡醉無餘懽讀書莫弔古弔古多悲酸蕭¶
艾蔽中野白露摧芳蘭鳯饑不得死鴟梟食琅玕去去¶
<pb:KR4h0117_WYG_268-2b>¶
復去去采芝青雲端¶
　　　連雨雜詩二首¶
我思仇山人山川莽囘互十書九不致木葉頻歲暮頗¶
聞近移居併失夢中路得無挈妻兒倒載入上去¶
　　　又¶
今日曷不樂孤倡無與酬兀坐把書巻展玩不自休借¶
問誰所為其人已千秋山雨政可聽撥書置床頭¶
　　　晩晴¶
<pb:KR4h0117_WYG_268-3a>¶
洩雲散積雨林水含餘清披衣有竒懐偶從林叟行新¶
晴逺峯麗夕隂孤花明曠日固所虞聊兹息營營¶
　　　夜歸¶
空山四寥寥落日翳榛莽蜿蜒草中徑躡屩度寒雨楠¶
杉窈深黑忽忽疑伏虎林窮澗水明稍聽歸人語¶
　　　曉行湖上¶
曉行重湖上旭日青林半露霧寒未除鳬鷖静初散夤¶
縁際餘景閃倐多遺玩㑹心乍有得撫已還成嘆夙予¶
<pb:KR4h0117_WYG_268-3b>¶
丹霞約乆兹芳洲畔獨往願易違離居歲方換沙暄芷¶
芽動春逺川華亂存期乃寂寞取適豈爛漫小隱倘見¶
招漁樵共昬旦¶
　　　西峴峯¶
層雲抱春岑急瀬洩嵌竇修蹊入窈窕衆緑蔚以茂名¶
亭標水樂柱折荒碑仆幽尋得緇廬亂石扶結構青精¶
午堪飯碧澗寒可潄平生慕真賞及此成邂逅㝠探指¶
絶頂有路忽通透緑蘿度蒙宻翠氣濕衣袖寄身泬寥¶
<pb:KR4h0117_WYG_268-4a>¶
内下睨人寰陋清謳雜風竹大嘯落巖狖東峰在睂睫¶
可望不可就同遊却何時瑤草春已秀¶
　　　述懐¶
端居有多感求志無餘營夙違金門路緬愛丹丘名謬¶
忝君子顧捧已厠羣英卑棲念逺引窘步迷先征俛黙¶
敦宿尚低佪阻平生伏枕倦中夜攬衣寄遐情上天廓¶
澄穆列宿揚光晶俯視林木改仰悲鴻鴈鳴跂予秉微¶
素十年守柴荆希世乖近務慕隱餘𠂻誠願言良時晚¶
<pb:KR4h0117_WYG_268-4b>¶
庻保幽人貞¶
　　　寄方子踐子發¶
窮居悵無遂徂歲聿載隂飛翹隕芳華候蟲厲哀音急¶
颸扇叢薄泫露棲喬林撫景慨往古端操思繼今折蘭¶
合幽佩解纓濯清潯石林窅葱舊佳栢鬱蕭森遺世豈¶
余敢匡時非我任覽已謝髙軌即事念所欽纒綿阻道¶
里緬邈眺岡岑委懐竚芳訊貽好在規箴¶
　　　寄俞子易¶
<pb:KR4h0117_WYG_268-5a>¶
閒居寡歡豫枉駕忻所旋清言邁修夜朱火銷餘煙嘉¶
㑹良不易欝抱罄所宣揆余狥微業春冬屢徂遷著徽¶
怍往哲馳芳謝時賢睠兹企三益揮袂增慨然杪秋凄¶
且厲郊圻曠阡眠振飈巻飛藿積霧迷遐川契濶歲復¶
流瞻望情所牽存期尚勿奪輔仁庶不諐紫芝無新曲¶
白駒有遺篇矢心遂招要贈言比芳荃¶
　　　東園晩歸¶
淟涊嬰近務超遙愛佳辰興言望東菑良苖藹津津鄙¶
<pb:KR4h0117_WYG_268-5b>¶
人昧時趨曠途夙所遵幸逺簮組累稍欣田圃隣兀兀¶
登故畦悠悠睇城闉理穢出新竹撼枯落荆薪夕日逗¶
逺川餘暉散衣巾亹亹觀物變依依念農人渠渠長者¶
言惻惻非賤貧¶
　　　贈葉審言别¶
昔人稱好士乃有黄金臺黄金亦何物顧用驕賢才葉¶
君被短褐志力何雄哉北走呌閶闔紅雲拍崔嵬終然¶
無茍售自保同嬰孩車服非吾榮黄金真浮埃十年今¶
<pb:KR4h0117_WYG_268-6a>¶
何官茅屋歌蒼苔豈無琅玕樹鳯飛故低佪一朝脱身¶
去欻觀雲路開葉君善自愛往矣無嫌猜迷邦古所誚¶
豈弟貴不回願言吐竒胷落落排風雷尚念窮賤者衡¶
門守蒿萊¶
　　　休日集於城南¶
投耒從逺逰牽世乖明畧豈不畏簡書未能置丘壑崇¶
岡近盤互春物紛照灼休沐集諸彦迂趾惠前諾稍空¶
林中尊復詠霞上作迢迢歴墟壠靡靡瞰城郭修楊䕃¶
<pb:KR4h0117_WYG_268-6b>¶
晴渚野櫻散朱蕚撫時悼推斥畢竟顧棲託損益向子¶
明才能賈生薄睠言觀嵗寒無將媿塲藿¶
　　　曉望¶
城頭鴉鳴曙起坐理冠幘開窓冩遙望煙霧竟川澤喧¶
喧市聲動漠漠井氣白如何山中人嵗暮塵埃客¶
　　　發金陵留別一二同志¶
盛名不易居直道我所遵雖枉嘉遯志未渝白圭言罷¶
釣出滄海廻帆遡江濆城闉逺滅没風水屢崩奔蕭條¶
<pb:KR4h0117_WYG_268-7a>¶
故交地愴恨遊子魂始雷茂陽澤孤生限窮鱗沈翔自¶
殊勢衰榮實同根戰勝物可遺目撃道已存乗桴詎無¶
取絶絃難具論寄言同心子母徒念加餐¶
　　　龍灣夜泊¶
乗潮出逺浦日暮北風平髙亭不可望遙遙笳皷聲月¶
明寒鴈下江空夕煙生非闗川途念沈憂坐自盈¶
　　　秋夜觀書作¶
間居感時駛獨學難為功眷言思古人幽懐極忡忡秉¶
<pb:KR4h0117_WYG_268-7b>¶
燭起中夜攬巻來清風恭惟千載心皎潔懸無窮氓俗¶
自升降道妙非汗隆後來亦奚爲黑白紛相攻華芳乍¶
可悦軌轍何由通吾將離言説庶以觀其同所憂明為¶
累不懼蓄不豐開軒視明河白月當天中怡然掩書坐¶
夜氣方鴻蒙¶
　　　登錢山望菰城慨然而賦¶
吳興水為州諸山若浮萍况此一培塿𤨏屑世未名所¶
欣漁樵居乃與緇錫并種竹有萬竿結茅無十楹老僧¶
<pb:KR4h0117_WYG_268-8a>¶
觧人意蹝履能相迎芳草被行逕朱藤暗巖扄蕭條空¶
堦暮日照莓苔青猶嫌所歴卑未極遊眺情聳身白雲¶
上始見春申城想當髙㑹時樓觀飛青冥竭海薦罍勺¶
窮山羞鼎鉶安知千載後寂寞無人行煌煌冠盖區壤¶
壤狐兎營歸來朱門客聽此松風聲¶
　　　靈源¶
偶為山中遊逺過雲闗宿蒼燈閃初夜雨氣蒸深屋時¶
聞清梵音窈眇松林曲¶
<pb:KR4h0117_WYG_268-8b>¶
　　　草堂¶
迢迢上方界水木翳清景山深不可留日暮衣裳冷凄¶
其懐昔遊百嵗嗟俄頃¶
　　　鹿田¶
披榛度空荒突兀崖寺古幽花雜紅白老屋亞雲雨前¶
瞻石徑微咫尺不得取¶
　　　寳峰¶
下山後上山躡屩行沮洳宿雲冐長嶺旭日暎髙樹山¶
<pb:KR4h0117_WYG_268-9a>¶
僧亦何為獨向城闉去¶
　　　山橋¶
行行指木末路逐飛雲上時登巨石憇共聽春泉響尋¶
源竟莫窮即事成幽賞¶
　　　寳石¶
暮投招提境明發首歸路舉頭望山椒遙認經行處重¶
重巖壑間蒼然正煙霧¶
　　　赤城¶
<pb:KR4h0117_WYG_268-9b>¶
鷄鳴秣吾馬晩飯山中行何以慰旅懐赤城有嘉名灘¶
長石齒齒樹細風泠冷時見巖壁間粲若丹砂明温泉¶
發其陽撝訶勤百靈前峰指金閣真境標殊庭自道人¶
跡稀青崕雲氣生信羙無少留緬然起深情¶
　　　擔子窪¶
自從始出闗數日走崖谷迢迢度偏嶺險盡得平陸坡¶
陀皆土山髙下紛起伏連天暗豐草不復見林木行人¶
煙際來牛羊雨中牧颯然衣裳單咫尺異寒燠佇立方¶
<pb:KR4h0117_WYG_268-10a>¶
有懐相逄仍問俗畏途宜疾驅更傍灣河宿¶
　　　遊寳陀寺¶
十年望滄海臨流不能度蒼茫嵗華晩邂逅舟楫具拂¶
衣乗天風挂席隨煙霧且從蛟門發暝招翁洲住前瞻¶
積水深島㠘青無數梅岑特孤絶遙見日出處寄身人¶
境外矯首禪闗路粲粲金砂石離離白花樹髙期愜幽¶
抱歴覧增遐慕嗒然坐忘言目送寒潮去¶
　　　雪竇紀遊四首¶
<pb:KR4h0117_WYG_268-10b>¶
移舟泊泉口我行已信宿天寒洲渚生峰廻川途曲煙¶
霞罩蘭若别墅在林麓¶
　　　又¶
髙人欣相迎山門帶流水風生珠樹間月窺鏡池裏觸¶
景遂成迷應接殊未已¶
　　　又¶
幽尋指山椒崖傾忽如㵼仰身視木末懸水在足下㝠¶
冥巖袖中宴坐奚為者¶
<pb:KR4h0117_WYG_268-11a>¶
　　　又¶
興移初出山繫䌫長汀樹夜來雪已深溪風愈難度猶¶
疑鐘磬音遙遙白雲處¶
　　　同王章甫待制校文上京八月十五夜宿龍門¶
　　　　驛¶
凉風墮黄榆萬馬皆南馳而我方北首度闗及鳴雞驛¶
路更幽阻僕夫惨不怡徐驅待明發泱漭窮煙霏貂裘¶
者誰子怪我逢掖衣為言霜露多遑遑獨安之我非不¶
<pb:KR4h0117_WYG_268-11b>¶
自愛簡書今有期憶昔州縣間折腰向小兒荏苒二十¶
年白首初登基同袍如燕鴻去住恒相違悠然慨平生¶
與世何参差暝投龍門驛髙舘臨迴溪青岸拱白月水¶
木含餘輝秋色故瀟洒我行殊未遲相從況魁彦炯若¶
珊瑚枝衰暮奚足云一觴聊共持¶
　　　送鄭以道¶
鄭君不覊客漫士常優游故人滿天上獨佐嶺南州嶺¶
南風土異去天將萬里驛騎如流星衆手挽不止到官¶
<pb:KR4h0117_WYG_268-12a>¶
定多暇坐對梅花時溪石秀可硯泚筆成新詩詩成付¶
廻鴈動是春冬隔用儒行召君努力崇明徳¶
　　　題社左司西巖詩巻後¶
吾聞古逹士大隠非山林如何鵷鷺間白駒起遐心遙¶
遙望故山紫塞繚以深峰巒勢交集積翠千萬尋園廬¶
在其下門巷常愔愔軒窓帶流泉花木乆成隂春秫足¶
新釀亦有書與琴終然戀魏闕未忍投華簮平明奉朝¶
退粉署欝沈沈披襟坐髙閣獨對西山岑爽氣幸可致¶
<pb:KR4h0117_WYG_268-12b>¶
塵慮安能侵勿云湏吾土始用窮登臨異方茍同得視¶
古猶視今聊為招隱篇狂和巖中唫¶
　　　題趙凉公瑞𤓰圖¶
慶門集嘉况異瑞呈𤓰田生五而成十竒偶出自然觀¶
物可知徳發祥匪由天願言植靈苑永奉君王前合形¶
表同休雅詠流綿綿¶
　　　嵗晏¶
嵗晏木葉落遙見東城隅雉堞欝岧嶤列屋何蕭疎悠¶
<pb:KR4h0117_WYG_268-13a>¶
悠西南望赫赫金張廬退朝集冠盖鳴珂沸通衢合還¶
多俊遊並轡飛華裾顧盼有光彩行者為踟蹰俯慙筋¶
力微無從效馳驅日斜坐官舍還拂案上書緬彼川路¶
長感此年運徂遲廻不能去嘆息將焉如¶
　　　送王錬師歸四明¶
飄飄采真侣乃在四明山霞居朝帝所瓊舘留人門忽¶
聞雙鳬舄却向東南還望之若流星邈然不可攀海月¶
照堦戺天風飛佩環我何苦覊旅氷雪生朱顔¶
<pb:KR4h0117_WYG_268-13b>¶
　　　集淵明句題李中甫員外稼亭¶
東方有一士客飬千金軀束帶候鳴鷄出則陪交輿代¶
耕本非望暫與園田疎園田日夢想投冠旋舊墟興言¶
在兹春新疇復應畬田父有好懐過門更相呼披草共¶
來往履歴周故居悠悠待秋稼時還讀我書雖未量歳¶
功栖遲固多娱此事真復樂此語真不虗餞送傾皇朝¶
歸子念前途前塗當㡬許直至東海隅古時功名士事¶
事在中都遙遙沮溺心君情定何如¶
<pb:KR4h0117_WYG_268-14a>¶
　　　湖上即事¶
垂雲晝濛濛湖靣惟一色薄暮風更生際夜雪初積凝¶
隂勢方盛塵境喧暫息坐乆聞拏音忽然破寥閴¶
　　　題清華亭¶
名區滙修渚流望俯平陸飛雨天際來逺峰浄如沐生¶
香餘晩華繁隂藹嘉木秀色坐可攬終然不盈掬觸景¶
幽興多接物道機熟誰能與之遊食芳飲山渌¶
　　　述懐¶
<pb:KR4h0117_WYG_268-14b>¶
圓象無停運日馭轉西陸原野多歸人翩翩共馳逐念¶
昔居閒曹未老先納禄蒙恩列外監放浪湖一曲薄田¶
皆舊畬敝廬非新卜白首重見招英遊並華轂寒松雖¶
復凋幽蘭豈再馥宣尼譏患失伯陽貴止足時暮復何¶
言終期返初服¶
　　　雨¶
兀坐九十日雨聲殊未收花時翻益睡茅屋不禁愁生¶
事吾何望春寒晩故留江波青滿眼萬里付雙鷗¶
<pb:KR4h0117_WYG_268-15a>¶
　　　寄友人¶
憐君山水意局促守柴扉故里悲秋草凉風滿褐衣滄¶
洲斜日晩白社幾人歸寂寞分遙念天寒木葉稀¶
　　　秋懐二首¶
稍稍秋河落娟娟宿露微天清江不息野逈樹相依回¶
首彺歌數經心昨夢非流螢無思極巧入絳帷飛¶
　　　又¶
風雨仍搖落江山且滯留懶從生事拙閒惜壯心休弱¶
<pb:KR4h0117_WYG_268-15b>¶
蔓縈欹石空槎卧洑流興懐到微物世故劇悠悠¶
　　　憑軒¶
信有儒冠誤憑軒意欲迷山深風雨惡天濶羽毛低旭¶
日開炎瘴連城送皷&KR0911;荷殳吾媿爾未敢嘆塗泥¶
　　　風雨¶
風雨忽如此閉門方晝眠故應為計拙可復要人憐燈¶
火羌村路桑麻杜曲田悠悠今視昔把巻一茫然¶
　　　山中懐友¶
<pb:KR4h0117_WYG_268-16a>¶
卓縈恒山秀相逄㡬抱琴五年風雨别四海弟兄心雪¶
外梅花逺山中桂樹深定知稽叔夜髙興薄雲林¶
　　　聞子踐卧疾¶
吾子仍多病何人共解顔水聲和藥臼春色閉松闗積¶
雨連三月懐人劇萬山同遊况零落浩蕩可追攀¶
　　　廢檠¶
不解照珠翠早同文字盟何言中路棄無復向人明雨¶
宿髙齋夢秋吟廢舘情相看幾今夕及此慨平生¶
<pb:KR4h0117_WYG_268-16b>¶
　　　斷碑¶
零落秋風卧何年廢廟碑圖經愁莫載耆舊説頻移野¶
燒龜跌失荒苔鳥跡疑遙知千載後拂拭轉堪悲¶
　　　卧鐘¶
龍簴乆摧折沈埋柰爾何畊民誰睥睨野衲自摩挲雅¶
奏多年歇銘文幾字訛斜陽荆棘裏長伴舊銅駝¶
　　　八詠樓¶
懐古荒碑在登樓晚望賒秋隂垂野薄江勢抱城斜天¶
<pb:KR4h0117_WYG_268-17a>¶
地悲遊子氷霜感歳華紅塵吹短褐歸興及清笳¶
　　　九日登石頭城¶
背郭囂塵逺髙秋川岳清幽懐初曠蕩陳迹故縱横遙¶
望龍盤舊長憐蟻穴争紺園隨處闢粉堞向來傾撥草¶
窺眢井㸔碑驗故塋門開蒼耳路亭愛翠微名逺樹淮¶
南出滄江鳥外明人煙川浩𣺌風物歳崢嶸吹㡌仍佳¶
節傳觴但老兵登髙未成賦覧古獨含情政復哀王粲¶
何堪厭禰衡敝廬滄海曲目斷白雲生¶
<pb:KR4h0117_WYG_268-17b>¶
　　　送陳養直歸四明¶
迢迢淛河水同渡不同歸執袂方成别驚帆己若飛野¶
橋行處酒風雪去時衣瞻望嗟何及天長鴻鴈微¶
　　　送馬伯忱教授¶
卓犖青雲彦飛騰及妙年書成天禄閣座有廣文氊九¶
陌車塵外千軍筆陣前白頭慚倚席臨别思茫然¶
　　　題石門淨勝寺¶
十頃蒼陂上山迴地勢偏屋棲黄靣老碑掛赤烏年葉¶
<pb:KR4h0117_WYG_268-18a>¶
葉風荷顫層層雪瀑懸青燈夜寥閴獨照一僧禪¶
　　　陽山昱上人訪子吳門寓舍求為湘竹詩予辭¶
　　　　以未見竹上人不逺六十里自山中舁其竹¶
　　　　而來好事有如此者欣然為賦長句¶
道人來自陽山麓手携舊種千竿竹小裁方斛不盈尺¶
中有瀟湘江一曲未信天工能爾竒不知地脉從誰縮¶
晴窓翛翛散煙霧眼底森然立羣玉豈期我乃累此君¶
蒙犯風埃走塵俗故山荒逺重愁絶新句未成慙廹促¶
<pb:KR4h0117_WYG_268-18b>¶
黄岡之産大中椽政用材羙刳其腹願言保此終天年¶
歳暮山中伴幽獨¶
　　　題李氏白石山房¶
名山秀出鄱江曲上有立石如立玉尚書履聲忽已逺¶
隱者新居在盤谷花開鳥鳴春晝永白雲重重飬喬木¶
夫君亦復稱其家有書能藏且能讀露鈔雪纂乆愈富¶
何啻鄴侯三萬軸山靈翕霍謹呵䕶夜半虹光發深屋¶
引泉天井助芳潤大勝吳儂飲山渌我欲從之不可到¶
<pb:KR4h0117_WYG_268-19a>¶
細字長書俄滿幅毫分縷析極根柢大義森然見條目¶
鄙人媿莫知所對叩請安得留更僕頗聞石洞閟遺音¶
龍門餘韻頒君續臨風傾詠寄綢繆衰朽終期挹膏馥¶
　　　題張清夫心逺堂¶
吾聞古來賢逹士不擇山林與朝市百年塵甕兩醯鷄¶
鵬鷃逍遙俱可爾夫君平生瀟洒意俯睨軒裳猶弊屣¶
翩然一舸鱸魚鄉歸來不待秋風起忘言兀兀坐終日¶
天地古今齊一指但見山髙湖水深青螺蕩漾銀盃裏¶
<pb:KR4h0117_WYG_268-19b>¶
柴桑之人去我乆風味何妨略相似神交冥漠雲海長¶
目送歸鴻𦕈千里¶
　　　題醉歌圖¶
翰林主人天上來布帆不為鱸魚開江湖𣺌渺天一色¶
朝光暮靄相徘徊昔賢心賞餘勝處祗有水竹無亭臺¶
碑材乆己没荆棘屐齒不復留莓苔後來視今猶視昔¶
今我不樂胡為哉太官馬湩逺莫致隣翁緑蟻浮新醅¶
欣然一飲便終夕鼻端氣息如雲雷是間别有一天地¶
<pb:KR4h0117_WYG_268-20a>¶
不知何處為蓬萊廻觀方内海一粟醯鷄塵甕何喧豗¶
黄冠秘監太狂態騎&KR1706;供奉非仙才揮毫政要真學士¶
鋒車流水行相催瑤池曲宴多雨露歸歟酌彼黄金罍¶
　　　感舊¶
華屋山丘不可期峴峰依舊緑參差空懐下榻延徐孺¶
無復乗舟訪戴逵日暮更聞隣舍笛歳寒惟有角方詩¶
舊遊寂寞成今古冷石秋花處處悲¶
　　　早起¶
<pb:KR4h0117_WYG_268-20b>¶
漠漠晴簷散薄雲獨搔華髪立清晨春風入樹無行迹¶
晩月窺簾欲近人旋覺新吟隨夢寐不知清霧濕衣巾¶
何人正踏長安陌想見看花拂靣塵¶
　　　獨立¶
數盡飛花一愴然壯心迢遞夕雲邊十年人事空流水¶
二月風光己杜鵑過眼青春寜復得汚人黄土絶堪憐¶
故園尚有平生約可使蒼苔到石田¶
　　　寄友人¶
<pb:KR4h0117_WYG_268-21a>¶
繫舸一别雲水鄉暮川葭菼空蒼蒼漳濱卧病他年憶¶
渭北題詩春日長蕪青作花已爛熳楊柳飛絮若顛狂¶
聞道茯芩己堪劚遲子青鞋經澗岡¶
　　　夏日漫書¶
枕上初殘栢子香鳥聲簾外己斜陽碧山過雨晴逾好¶
緑樹無風晚自凉芳歳背人成荏苒好詩和夢落蒼茫¶
求羊何不來三徑門掩殘書滿石床¶
　　　逢葉伯幾¶
<pb:KR4h0117_WYG_268-21b>¶
水煙沙雨送歸航楓葉蘆花已十霜瑶曲天風春夢逺¶
墨池秋草故遊荒碧峰又是新迴鴈白石依然舊化羊¶
一笑相逢却成别暮雲千里思茫茫¶
　　　答友人¶
芝掌峰前一盃酒别離歳晚遞相望野梅如雪遙入眼¶
曉鴈連天寒呌霜閉門窮巷燈火冷回首蒼山雲樹長¶
幾時抱被却同宿愧爾詩筒逺送將¶
　　　過烏傷墓¶
<pb:KR4h0117_WYG_268-22a>¶
丹青像設始何年翁仲遺墟自古傳時有北人來下馬¶
不知秦樹幾啼鵑牧童解指看碑路野衲分畊祭墓田¶
回首長安西日外茂陵松栢正蒼煙¶
　　　金陵天津橋¶
五雲零落𣺌天涯陳迹蒼茫日自斜畫角已吹邊塞曲¶
紅藍新長内園花可憐遺老埋黄壤曾倚春風望翠華¶
好在北山猿與鶴依然同住舊煙霞¶
　　　送人歸豫章¶
<pb:KR4h0117_WYG_268-22b>¶
乙覺棲遲懶曵裾可能為我强躊躇一帆秋色紅塵外¶
千里江闗白鴈初建業水清誰共飲潯陽潮斷定無書¶
黄金未盡朱顔在莫種桃花學隱居¶
　　　余山¶
春雲牢落鴈無聲沙岸参差石有稜雙屐漫窮芳草逕¶
一龕長愧白頭僧晴濤閃閃翻孤日山木昏昏巻翠藤¶
後夜清風滿遙念夢遊空指上方燈¶
　　　遣興¶
<pb:KR4h0117_WYG_268-23a>¶
青雲如夢慨平生白髮驚春忽數莖漸覺文遊隨日别¶
强知顔色逐人行百年松檟誰能去五畆煙霞故可耕¶
妄念掃除渾欲盡少游何得尚相輕¶
　　　客樓雨中¶
江城飄泊動經年盡日髙樓閲過船睡起小窓初聽雨¶
岸傍垂柳已生煙坐抛歳月今如此每望雲山欲泫然¶
尚喜游從得諸彦時將樂事寄新篇¶
　　　次韻答蒋春卿¶
<pb:KR4h0117_WYG_268-23b>¶
不謂紅塵拂靣時軒然談笑一舒眉睛風石鼎浮花乳¶
夜雨春盤冷碧絲握手遂成三宿戀論心那覺十年遲¶
酒船漁網歸無計未必山前白鷺知¶
　　　花信¶
己覺尋芳去較遲千林紅紫想紛披幾經夜雨能無恙¶
試問春風竟不知斜日游蜂應有夢野亭立馬己多時¶
殷勤却是江南客曾擘氷霜寄一枝¶
　　　送貢教授致仕歸里¶
<pb:KR4h0117_WYG_268-24a>¶
宦情鄉思兩依依獨裹寒氊去若飛歳晏忍為千里别¶
林間驚見一人歸官河逺樹迎仙棹夕日暄風颺彩衣¶
漫使臨岐生悵望可容泉石借餘輝¶
　　　陳山晩泊¶
一柱孤撐杳靄間人言此是客星山流風百世今誰嗣¶
應詔諸生故未還荒冢草深迂石路髙齋月滿閟松闗¶
窮年漫迹滄江上及此維舟獨厚顔¶
　　　上巖寺訪一公¶
<pb:KR4h0117_WYG_268-24b>¶
晩色微茫尚帶星修蹊犖确斷人行獨支痩竹身猶健¶
髙入重雲地忽平落月正當山缺處細泉頻作雨來聲¶
上方燈火青林曲隱隱疎鐘一再鳴¶
　　　題東柯谷圖¶
長松翠竹宻交加洞府新開碧海涯石上仙人留足跡¶
春深磵水出桃花流傳圖畫來千里生長兒孫只一家¶
目斷飛鴻那可到舊遊空指赤城霞¶
　　　題雪竇妙髙䑓¶
<pb:KR4h0117_WYG_268-25a>¶
偶為清遊宿梵宫凌晨試上最髙峰水翻雪色寒猶落¶
雲掩丹光逺更重舊有一僧能跨虎近聞三洞盡藏龍¶
下方車馬應難到煙際惟聽日暮鐘¶
　　　次韻題劉氏石壁精舍¶
佳城杳杳隔千峰精舍寥寥一徑通夜静寒泉猶映月¶
秋深老樹不驚風舊題尚喜苔碑在髙卧無令蕙帳空¶
我己倦遊今白髮有山如此願長終¶
　　　留别一公琳公¶
<pb:KR4h0117_WYG_268-25b>¶
浪走紅塵髩已絲此身端合老巖扉興來復舉山隂棹¶
别去仍留海上衣夜聽泉聲如雨落晴看天末有雲歸¶
浮萍飛絮何時定空使詩人付式微¶
　　　送趙繼清潮州推官¶
相國南遷有故居理官髙選出新除承恩特與金魚袋¶
訪舊争迎駟馬車春入圜扉庭草暗天低驛路嶺梅疏¶
鳯池不隔同年靣歸及梅花鴈影初¶
　　　送孔御史歸曲阜¶
<pb:KR4h0117_WYG_268-26a>¶
清流共喜聚羣賢新渥時聞下九天東觀紬書何日了¶
中丞遺笏要人傳過家莫乆依林廟封事先湏徹御筵¶
千載斯文寄來哲臨分握手重懸懸¶
　　　送龍南歐陽縣尹¶
絲綸閣下半同袍獨上南船去莫招出宰不嫌官俸薄¶
過家那覺驛程遙長溪白石晴雲轉深洞黄茅毒霧消¶
想見行春有佳句坐令遐俗變風謠¶
　　　送尉彦誠道州經歴¶
<pb:KR4h0117_WYG_268-26b>¶
一别垂垂四十年朔風吹鬢兩蒼然寒氊乆座歸何日¶
上幕初登望若仙莫使催科書下考盛談名理繼前賢¶
春生馬首逢廻鴈併冩相思入近篇¶
　　　送陳季和¶
髙齋燈火正蕭條忽遡天風上泬寥共喜彈冠如貢禹¶
豈期投筆學班超時清桴皷元無用歳晩弓旌倘見招¶
雪後江南春水活重來休厭驛程遙¶
　　　次韻蘇侍郎平村暮歸¶
<pb:KR4h0117_WYG_268-27a>¶
中臺多暇獨儀曹退食歸來路不遙扶老未湏蒼玉杖¶
行春聊過赤闌橋揮毫風雨傾三峽聽履星辰接九霄¶
媿我白頭方倚席敢將巴曲和仙韶¶
　　　送王止善簡校¶
官無失政吏無私鈎校寕煩事細微遙想名曹多暇日¶
不妨髙詠發清暉潮生江上仙舟逈春到湖邊驛使稀¶
送盡北來南去客石田茅屋幾時歸¶
　　　題莫氏山莊圖¶
<pb:KR4h0117_WYG_268-27b>¶
旋移小隱傍南峯逺有咸平處士風山態近人猶偃蹇¶
湖光無雨亦空濛行春杖履時時到臨水軒窓靣靣通¶
别作新亭供戯劇青帘揺曳杏花中¶
　　　積觀賦絶句¶
芙蓉峰下南朝寺水秀山明兩絶竒更向水窮山盡處¶
一菴髙貯碧雲師¶
　　　又¶
山中今是太平民尚與人間隔幾塵流水桃花三百曲¶
<pb:KR4h0117_WYG_268-28a>¶
莫教重誤武陵人¶
　　　又¶
坐愛春泉響翠微玉花吹濕薜蘿衣何人為擘氷壺破¶
共㸔青天白練飛¶
　　　避暑圖¶
一丘一壑古遺民十里清風不屬人閒對青山揮白羽¶
世間何物是紅塵¶
　　　松江舟中偶書¶
<pb:KR4h0117_WYG_268-28b>¶
移舟夜泊華亭縣却聽吴歌思渺然最憶殿山湖北寺¶
白雲堆裏㸔青天¶
　　　桃竹畫眉圖¶
説盡春愁貎不成翠深紅逺若為情江南有客頭空白¶
膓斷東風百囀聲¶
　　　次韻虞閣學上京道中¶
欲去仍為一日留玉堂中夜有詞頭歸鞍曉逐南飛鴈¶
猶及西山半夜秋¶
<pb:KR4h0117_WYG_268-29a>¶
　　　水僊圖¶
翛翛翠羽映鳴璫誰遣乘風過我傍歳晏髙堂空四壁¶
一簾煙雨夢瀟湘¶
　　　題髙公畫竹木¶
木葉蕭蕭半欲空竹竿裊裊不成叢絶憐意匠經營處¶
都在風煙惨澹中¶
　　　山水圖¶
老樹無隂石有稜亂山髙下白雲層夢中猶識江南路¶
<pb:KR4h0117_WYG_268-29b>¶
惟恨舟人喚不譍¶
　　　桃源圖¶
山雲慘慘將為雨雲氣垂垂欲傍花莫問前村何處覔¶
垂蘿盤石即吾家¶
　　　題平章康里公春日杏園西即事詩後¶
鏘金戞王音聲古抉石奔泉氣勢雄目斷雲車天路永¶
小樓春雨杏花風¶
　石倉歴代詩選巻二百六十八¶
