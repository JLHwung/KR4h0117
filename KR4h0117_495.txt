# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:23.369270
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百九十五
<pb:KR4h0117_WYG_495-1a>¶
欽定四庫全書¶
　石倉歴代詩選巻四百九十五¶
　　　　　　　　　　　　明曹學佺　編¶
　明詩次集一百二十九¶
　　謝承舉¶
　　　美人隔秋水¶
美人隔秋水可望不可即空有木蘭舟未得西風力維¶
舟杜若洲汀花好顔色見花如美人采采轉憂惻我心¶
<pb:KR4h0117_WYG_495-1b>¶
傷所思耿耿情何極水流深且長安能有羽翼佳期㑹¶
當來惟以永相得¶
　　　書廣陵天寜寺北舍¶
浮舟出淮水飄風吹我裳未憩逺歸身輙束前時裝長江¶
渺何許東南指丹楊白雲復依依黄流浩湯湯爰止阻凌¶
颿暫留招提房入門遇嘉友懽娱羅酒漿哦詩口不輟讀¶
書名未揚投懷二十年開言謝肝腸滿斟更添酌一勸累¶
十觴蕙露下空砌松月輝長廊坐久更漏沉醉來形役忘¶
<pb:KR4h0117_WYG_495-2a>¶
　　　九日感興次元遺山九日讀書用陶靖節原韻¶
我昔遊楚湘登髙岳麓邊紅顔映綠水青娥在樓船笑¶
擲黄金杯醽醁來如泉纎纎弄花枝令姿相比妍嬌歌¶
颺輕飈長裾舞翩翩我醉渾欲頺唫肩倚羣仙青衿同¶
遊生况復美少年白眼一粟餘其氣凌蒼天¶
我昔登金臺居庸快瞻望厯厯薊州山周迴疊層嶂龍¶
門挿天表㟝嶁若佐相蒼蒼諸峯攅宛如踞虎象嵳峩¶
黄金闗紫翠鬰相向龍蟠八極尊鳯喈五雲上觀光適¶
<pb:KR4h0117_WYG_495-2b>¶
兹辰賔筵候亭障覽竒快醉歸頓令心目曠¶
　　　觀𨽻古孝經¶
穹碑大如隼字畫示古𨽻炳朗金薤垂鈎聯鐵紐繫横¶
披若伏波堅竪如執篲古人書法精㸃綴分巨細聖經¶
㫖義明謨訓督奮勵赫赫李唐朝𤣥宗亦英帝涣詞出¶
宸思掲書題聖製執筆表前代勒石詔後世惜哉西南¶
行不作苞桑計¶
　　　白菊¶
<pb:KR4h0117_WYG_495-3a>¶
幽花若處女涓涓凝淡粧對月張素琴凌風披縞裳質¶
㓗恥穠豔姿珍閟馨香持此貞白心相依君子傍漪漪¶
臨深淵皜皜晞嚴霜自分值時晚永不慚秋陽¶
　　　題扇寄友¶
别子倐易秋限兹大江水相望三驛途逈若在千里風¶
凉桂粟黄露冷蘭花紫素紈裁短唫含情付雙鯉¶
　　　錦帕¶
絲絲出機杼縱横炫綵紋美人勞玉纎綠窻瑣春雲巻¶
<pb:KR4h0117_WYG_495-3b>¶
之不盈束放之靄蘭芬織成寄逺道宻意同贈君君但¶
念珍襲機聲聞莫聞¶
　　　郭熈盤車圖¶
東車上岡西車下軛力駕牛如駕馬後有一車方渡河¶
泥深水寒將奈何來車人與去車語前途山髙石齟齬¶
千里百里多險阻虎狼縱横皆逆旅好歸來守鏄杵¶
　　　行見月¶
行見月杏花枝上新晴天東風吹散鑾江煙江南庭院¶
<pb:KR4h0117_WYG_495-4a>¶
春可憐有人不肯上秋千¶
行見月白蓮池上弄纎纎寳奩新開飛寳蟾吳中深閨¶
不捲簾齊紈巧遮雙蛾尖¶
　　　恭題靈羊圖¶
塞上春深草初綠黄河套邊堪放牧何來羌羚攜乳畜¶
傍有韓盧將搏逐羣羚不奔且不驚輶車無影鸞無聲¶
持旄已歸蘓子卿挾冊未見黄初平羊何安閒盧何猛¶
以静制動清邊境我皇執筆發深儆意在和雍化强梗¶
<pb:KR4h0117_WYG_495-4b>¶
是時賢相維三楊昇平輔理稱虞唐九重優游翰墨場¶
天與人文垂四方¶
　　　觀内苑西僧演教¶
佛殿開公車來&KR1242;旛導引法鼔催天人獻貢金沙街天¶
女散花瓊瑤臺臺前行列諸寳樹一樹一葉生甘露琳¶
瑯樹擺天風度風度鈞天和雅音雅音演暢歡人心¶
　　　月子河即景¶
風便小舸輕如楂中流浪平無驚嗟溪女捕魚水禽起¶
<pb:KR4h0117_WYG_495-5a>¶
野叟賽神村鼓撾丹書剝壁見古廟雞犬上樹知人家¶
秋江景物看不厭霜菊掛岩開紫花¶
　　　登崇道觀明閣看山¶
一月在船懷抱惡晝夜風濤怒驅作文江東岸煙霞居¶
上瀨囊廂蹔停泊幽人欵接禮數倍便叱山童掃髙閣¶
石牀穏帖憇塵夢古竇清冷纓可濯光搖樹色開几屏¶
香籟松花墮簾幙敲金嚦喨雜靈籟碎玉鏗鏘響簷鐸¶
馮夷玉女翻雲旗白晝虚空奏天樂幽閒境界縱坦放¶
<pb:KR4h0117_WYG_495-5b>¶
前日驚惶都忘却豪來懽劇欲起舞狂語驚飛滿林雀¶
大舒雙手弄日月長笑一聲振寥廓開窻遙見江上山¶
紫翠髙低眼分豁幽人巨細向我説上極危巔下隂壑¶
東南云是中華山半夜仙燈光閃爍崆峒西抱北太平¶
隠約仙居在冥寞天皇椎破混沌竅此山揮指神斧鑿¶
轟雷走電騰朱龍微月寒風下秋鶴赤日杲杲海底明¶
蒼雪紛紛峯頂落軒昻勢可敵崑崙突兀恐不讓廬霍¶
我生素抱山水癖處處名山俱領畧曾跨君山浮洞庭¶
<pb:KR4h0117_WYG_495-6a>¶
駕馭罡風遍衡嶽昨來彭蠡訪五老呼吸瀑布醒醉渇¶
縱是滴泉與片石一一窮摉無落莫今過文江對此山¶
便欲翺翔躡雙屩幽人為言路顛蹶壁立羣峯難着脚¶
當中更險大西嶺獨聳孤形頗危削十年惟此是竒觀¶
追想前遊今不若虺尵我馬廢鞭䇿料與此山緣分薄¶
横發平生雄壯心萬里逍遙趂鵬鶚¶
　　　題宜興陳警之畫¶
君家畫舫如畫閣日載笙歌呼客遊太湖風波不可渡¶
<pb:KR4h0117_WYG_495-6b>¶
停橈洗盞淩滄洲水心落花爛五色雲頭芙蓉攢萬虬¶
晴空滉漾走白日煙巒髣髴迷瓊樓陶朱魯望已僊去¶
夫差勾踐空荒丘古今樂事復我輩湖山不管興亡愁¶
醉乘鰲背上九漢一粟下𦕈三呉洲¶
　　　題扇¶
赤龍行空鞭不去玉樓美人汗香注搖搖白羽蕩輕羅¶
手中笑把珊瑚樹樹排十二金縷衣月中木犀花亂飛¶
秋風有情不忍棄目送大火流天西¶
<pb:KR4h0117_WYG_495-7a>¶
　　　掬水月在手畫屏¶
院凉夜彩流金蟾海空秋華開素奩含情欲共嫦娥語¶
畫簷鈎上真珠簾姮娥住老廣寒殿金樹銀花四遮面¶
癡情苦思招不來千古萬古誰能見銅盆一掬太液清¶
金蟾墮水秋分明兩輪上下互相蕩團團似愛纎纎擎¶
隂精含胎未分剖白兎棄丹將遁走水華璧影一規中¶
却入人間艷姝手艷姝弄月還傷情屈指圓缺頻送迎¶
幽閨秋冷夜光静千里有人關塞行¶
<pb:KR4h0117_WYG_495-7b>¶
　　　贈客¶
紫貂壓肩酒薰面走馬章臺瞥如電石城送客雪滿舟¶
江閣張燈夜開宴雪花不飛江月明雲業散盡霜天清¶
酒闌歌罷跨鶴去白雲東指瓊花城¶
　　　題畫贈朱拱之¶
君山兀兀湖水急爛銀盤中螺一粒老龍把弄蒼玉枝¶
飛濤掀空海神泣振林裂石孤月明劃然似覺天西傾¶
持將濁世讋妖魅媿作笙竽新様聲¶
<pb:KR4h0117_WYG_495-8a>¶
　　　林居書屋¶
挾冊入林林居幽逃虚習静恣所求香芸晝焚小窻午¶
青燈夜照孤檠秋汗牛充棟三千軸白首何妨苦心讀¶
山空鳥寂人不知琅琅誦聲亂巖瀑¶
　　　送湯希説北上¶
夜潮湧山綠江漲飽風錦帆破春浪青萍挿腰書滿挑¶
南國王孫初北上白玉樓髙仰莫攀黄金臺髙屹相向¶
臺前三月桃花多遶臺酒旗招客過栁下紫騮衘蹀躞¶
<pb:KR4h0117_WYG_495-8b>¶
花裏翠眉張綺羅今朝檀槽作胡語明日斑管吹吳歌¶
　　　題永福珨玉中所藏徐宗浚雪景¶
珨師放㕘開左堂徐熈忽作遊戲場手披七尺溪藤光¶
幻出乾坤銀粉粧觸暑一見心清凉畫翁鶴氅着穿屨¶
仄踏山南雪天暮九折坡陀列瑶路四匝寒林挺瓊樹¶
來與師評惠連賦¶
　　　明皇觀舞圖¶
勤政樓前午朝罷花萼樓頭西日下沉香亭畔梧已秋¶
<pb:KR4h0117_WYG_495-9a>¶
凝碧池中蓮尚夏紫衣傳宣詔九宫宫中麗人脂粉紅¶
錦鴛綵鳯炫晴日嬌鶯乳燕隨春風御厨捧勅陳華宴¶
錯雜竒珍按時換擎來粲粲赤金盤奉出纎纎青玉案¶
分行判隊衆樂鳴琵琶篳篥璚瑤筝月支小𡡉解漢唱¶
越江妮子能秦聲何須三擊花奴鼔六律皆依板為主¶
玉環指下節奏明内中一人忙起舞軟鞋尖㡌髙麗裝¶
團花纒身金縷裳俏裁四幅裹腰窄寛兠兩袖拖肩長¶
大垂小垂輕復舉左挺右挺風旋起蛺蝶争飜栁絮雲¶
<pb:KR4h0117_WYG_495-9b>¶
蜻蜓亂㸃桃花水一縱再縱勢欲前東欹西欹態欲偏¶
香埃蹴步自掩冉日光踏影相蹁躚唐家三郎倚花坐¶
懽極諸姨盡稱賀漁陽鼙鼔動地來歌舞花間忽驚破¶
　　　廢廟¶
江南多廟宇處處倚山開香火村翁主松杉野鶴來土¶
墻支段木石磴上青苔鼔吹斜陽裏人家賽社回¶
　　　丹陽道中¶
丹陽兩日驛賤子十年遊蹭蹬身將晚飄零鬢易秋山¶
<pb:KR4h0117_WYG_495-10a>¶
川懷舊跡花鳥識新愁趂此浮東海無人與借舟¶
　　　送吳永年¶
行色春增艷離心路與岐栁條江上雨蕪草望中詩來¶
燕纔交社分蠶正及時到家新釀熟花下有尊移¶
　　　寄沐希甫參戎¶
華鎮移金齒清標想玉顔何期白雁信又過碧雞山赤¶
日酬明主春風舞𤏡蠻功期班定逺早勒玉門闗¶
　　　散歩前村歸晩小憇南牖偶成¶
<pb:KR4h0117_WYG_495-10b>¶
伐斧鳴前崦巡金響近村西風摧木葉落日下柴門夢¶
可黄紬被唫堪老瓦盆嬉來隨野叟相就問雞豚¶
　　　晩雨二首¶
枕簟渾無暑園林占蚤秋荷風晚池静槐雨夜堂幽藥¶
裹依頻簡書籖散不收虬髯先着雪今巳漸侵頭¶
白苧辭新服黄紬理舊衾月華雲掩鏡簷溜雨鳴琴花¶
片渠流急苔錢石繡深閉門淹病嬾誰肯為招尋¶
　　　飲劉穆之萃芳亭¶
<pb:KR4h0117_WYG_495-11a>¶
倚石厭花氣潄泉憐水香欲留紅日下先占綠隂凉客¶
醉酒沾席官貧書滿牀老便尋樂境此地本吾鄉¶
　　　送朱永年遊金山¶
君上金山寺還吟張祐詩空門無俗境人世有閒時潮¶
漲江應濶雲來山不知昔年曾宿處多負故交期¶
　　　宿和州港¶
落日舟舤泊晚晴酒帘茅屋小村清客途南去三千里¶
鄉土今來第一程野廟鼔鐘驚夢寐秋江星斗動虚明¶
<pb:KR4h0117_WYG_495-11b>¶
西風轉盼情無限行役勞勞恨此生¶
　　　遊龍華寺¶
下馬山門萬樹松竟誰來此謝塵踪泉飛澗竇酬齋諷¶
風出藤蘿引飯鐘蘭麝香分巖畔桂芙蓉青削望中峯¶
石墻書遍安心偈盡掃蒼苔十丈封¶
　　　秋夜¶
嚴城鼓角送更長坐對梧桐月滿墻錦字多才秋信逺¶
翠華無夢夜衾凉家山在眼風塵阻世事催人日月忙¶
<pb:KR4h0117_WYG_495-12a>¶
展轉孤心滯歸路不如鴻雁解隨陽¶
　　　雨寒¶
小閣看書蠟炬殘溟濛疎雨作秋寒江山風物愁將盡¶
湖海舟舧客耐看壓樹黄鸝同坐濕衝泥瘦馬獨行難¶
窮途揺落成何濟空戴蕭條舊鶡冠¶
　　　不寐枕上憶劉子一首¶
殘漏疎鐘枕上驚雞聲何處未分明空梁有月秋將晚¶
客舍無燈夜亦清風雨屢孤同榻興萍蓬難忘盍簮情¶
<pb:KR4h0117_WYG_495-12b>¶
布衾展轉寒如水多少思君夢不成¶
　　　泊曲港¶
旅泊豐城江上村浦煙汀霧正黄昏漁歌亂集潭中網¶
酒斾寒飄竹裏門雞犬衡茅時自散魚龍星斗夜虚呑¶
隔川誰弄桓伊笛一曲梅花欲斷魂¶
　　　題張廉夫光禄長沙别墅¶
静閲羲黄數歳華閉門誰識此翁家林間日月耕何懶¶
天上風雲夢已賖野寺尋詩隨杖屨山庖留客有茶𤓰¶
<pb:KR4h0117_WYG_495-13a>¶
歸來自覺機心息長伴江鷗坐岸沙¶
　　　慈湖道中¶
路繞清溪轉綠隂村村麥壠對桑林吳蠶老去還成繭¶
蜀鳥南來未改音匱玉無媒懷往事還山有約負初心¶
翻思今古情何限却付青驢背上唫¶
　　　宿嘉宗師一清山房¶
上方燈火得依禪惠逺慙予舊有緣閒與白雲分半榻¶
清同老鶴卧孤煙驚心往事三更雨過眼流光十二年¶
<pb:KR4h0117_WYG_495-13b>¶
曉枕偶醒丘壑夢滿窻山鳥正綿綿¶
　　　送趙隠士還錢塘¶
古貌魁梧雪後松舊家人物宋同宗江鄉憶送孤舟别¶
京國何期一笑逢白首華嵩凌意氣青天雲夢入心胸¶
老年賴有湖山勝目日酣唫兩翠峯¶
　　　與陳希尹承㤙寺夜話¶
佛閣論心到即留對君那省繫窮愁隔年雞黍殘盟在¶
投老鸎花舊夢休酒共青燈聊送夜詩因黄菊似争秋¶
<pb:KR4h0117_WYG_495-14a>¶
相思明日江天恨又逐霜鴻下逺洲¶
　　　送淩伯逺進士之任徳化¶
冬官正好拜新除西去潯陽山水居拂地氷花驚瀑布¶
挿天蒼玉對匡廬青衫騎馬春觀稼烏㡌篝燈夜看書¶
近日江南民力困征徭君且放寛舒¶
　　　遊甘露寺夜歸即景¶
南指岡巒路幾重杖藜扳到翠芙蓉地從海口横諸水¶
山自江心落半峯孤月出林驚玉兎一星當閣對蒼龍¶
<pb:KR4h0117_WYG_495-14b>¶
十年再舉慿髙眼唫倚門前四五松¶
　　　善權寺(謝真人/所居)¶
鬼鑿神劖太古先窮源何地入漁船將行且止如無路¶
入暗通明似有天筭與師期逢澤日愁聞人説避秦年¶
三生夙願慙同姓桂下摳衣拜古僊¶
　　　東坡祠¶
溪水澄鮮洗蜀絲溪山飛翠掃峩眉文長垂世如懸日¶
人不忘公故立祠種橘無亭題楚頌求田有帖勒吳碑¶
<pb:KR4h0117_WYG_495-15a>¶
游踪到處留遺愛嶺表湖南並去思¶
　　　謁岳鄂王墓¶
元命綱常繫此身自江南渡幾孤臣一門父子死何罪¶
五國君臣寃不伸當道豺狼殘宋業中原麟鳯避烟塵¶
忠勲細寫西山石説向而今拜墓人¶
　　　送吳永年歸崇徳¶
百里春江一幅蒲恬風引浪下三呉山城不斷南通越¶
水驛相連北帶蘓行李艷裝唯古劒客庖供饌有新鱸¶
<pb:KR4h0117_WYG_495-15b>¶
燒林桃杏沿堤栁畫舫歸人在畫圖¶
　　　寄史黄門巽仲¶
湖上辭君雪夜船詩筒藥裹對羣仙歸田錄在身將起¶
封事囊多手自編碁賭有堂開别墅酒醒無石憶平泉¶
春風兩度華陽約咫尺煙霞又隔年¶
　　　次韻子仁登臺送陳孚之¶
臺上青山臺下花送君春色漫無涯香來竹裏客庖酒¶
煙起松間僧舍茶鳯迹湮隨榛莽廢鶯聲繁雜管絃譁¶
<pb:KR4h0117_WYG_495-16a>¶
碧天逺影長江盡興逐西風博望槎¶
　　　送人還金臺¶
習嬾衡茅此送迎題詩還觸黯然情歸舟江上人將别¶
游子天涯草又生思入淮徐春雨暗夢過齊魯夜濤驚¶
闗心無限趨庭意東指雲霞滿舊京¶
　　　挽袁使君内淑人¶
秋老驚風薄綺幃夜寒殘月晃羅衣南傷楚嶺雙鸞去¶
西望秦山一鳯歸瑟冷堯英期有伴琴疎牧犢悵無妃¶
<pb:KR4h0117_WYG_495-16b>¶
百年終擬狐丘願夙約千金誓不違¶
　　　病中憶清風亭海棠¶
絳衣仙子馭青鸞飛下僊家白玉壇翠黛不禁秋睡困¶
粉香猶怯曉粧寒雲生綵樹愁成夢月滿珠簾病憶看¶
嬌艷正防風露重紫絲那惜䕶朱闌¶
　　　割麥¶
穟秀漸漸浪勢漫清和天氣尚餘寒過墟歌詠悲殷相¶
進食權宜想漢官歲稔巳占三白足時豐何靳二岐難¶
<pb:KR4h0117_WYG_495-17a>¶
冷淘槐葉貧家味免得臺司諷素餐¶
　　　送沐㕘戎希甫出鎮金幽¶
萬里天書下五雲捧持猶拂御爐薰一門棨㦸龍章剖¶
三鎮旌旗雁字分令讋僰酋通異俗檄傳夷島盡同文¶
平生壯志追前烈試看新功匹舊勲¶
　　　夢與張盛之夜飲賞菊覺得後一聯因足成之¶
范老湖頭舊圃芳晚風吹雨濕銀牀粉痕約畧微薰酒¶
艷骨依稀薄傅霜山閣無情秋共病液池清夢夜分凉¶
<pb:KR4h0117_WYG_495-17b>¶
一觴一咏吾人事消盡江城漏㸃長¶
　　　送劉廷獻之潤州¶
輕帆不覺下金焦迤邐孤停斷港橈江月斜傾蕭女廟¶
海潮平入許渾橋吳東舟楫雙魚便冀北音書獨雁遙¶
無限鄉心望鍾阜白雲千片隔山椒¶
　　　下第登雨花臺¶
八月南臺五度登天風兩袖一枝藤窮途愧擬悲秋客¶
逆境來㕘結夏僧山骨髙於詩律瘦江流濶與酒豪増¶
<pb:KR4h0117_WYG_495-18a>¶
興酣我欲乘風去孤鶴飄飄力不勝¶
　　　復毛總兵大硯¶
石鑿青龍鐵勝堅雞窻磨洗未能穿孟嘗行化珠皆返¶
趙使歸來璧尚全小技可堪封即墨大書留與勒燕然¶
須知物自還元主恥作迂儒種字田¶
　　　次許彦明九日出郭¶
偶索黄花野寺過貪將酒盞對花歌眼前赤土非吳有¶
天外青山似洛多雲榻禪心秋海月松窻梵語夜江波¶
<pb:KR4h0117_WYG_495-18b>¶
閒僧本是無愁者種種如何髮也皤¶
　　　送吳淵甫出令岳陽¶
城上青山城下湖僊郎官府似僊都地輿西去雄吞蜀¶
江勢東來逈帶吳草澤課稀魚蕩沒琴堂訟少芋田蕪¶
後先憂樂平生志千古希文是範謨¶
　　　客遊感舊和湯希堯二首¶
遊躅於今苦不前龍門厯覽是英年紫貂冲雪燕京馬¶
畫鼔凌波楚溆船楊栁登樓無舊侣桃花題扇有新篇¶
<pb:KR4h0117_WYG_495-19a>¶
因君又觸當時興心遶江南幾處天¶
劒匣書囊帶楚煙湘雲嶽樹幾流連弓裘白馬春遊帳¶
絃管紅燈夜宴船香陌行踪延麗景彩樓心事紀華年¶
無情惟有秋空月同照離人兩地天¶
　　　江村雜興¶
溪後溪前栁拂堤村南村北路髙低葭螯火引粘萍上¶
田雉車驚隔竹啼九月重陽新節叙滿城風雨舊詩題¶
青青莫萎西原草留襯尋秋瘦馬蹄¶
<pb:KR4h0117_WYG_495-19b>¶
　　　喜晴¶
苔錢逐雨繞階生粧㸃貧家破屋清浦樹帶煙朝有色¶
溪泉添水夜無聲錦峯髙出浮雲静翠壁斜臨返照明¶
萬頃嘉禾場圃足腰鐮日日趂秋晴¶
　　　送沈生遊京口¶
君到金焦檝可停艤篷先上二髙亭百川交㑹江來逺¶
萬古不磨山色青未擬雄心探狠石且將詩句洗中泠¶
海門十月霜潮落水窟堪尋瘞鶴銘¶
<pb:KR4h0117_WYG_495-20a>¶
　　　寄門生沈用立大尹¶
萬水千山寄信難人傳髙第最能官兩年春雨雞窻夢¶
千里秋雲雁字寒禮遇絃歌須待化政行鞭朴務從寛¶
嶺南民物今何似要使窮閭枕席安¶
　　　除夕¶
寒爐榾柮坐深更兒女相嬉戀戀情婪尾從孩先受酒¶
膠牙隨俗舊傳餳就牀病鶴支春夢隔屋寒雞咽曙聲¶
頭白家貧書萬巻歲華贏得眼分明¶
<pb:KR4h0117_WYG_495-20b>¶
　　　寄弔岳武穆¶
兩過錢塘兩謁公栖霞嶺下是幽宫人空有誓完西夏¶
樹亦無枝受北風社稷命危孤立處君臣身死一和中¶
我皇迅掃奸權日似為忠良補舊功¶
　　　寄施以徳次合雲樓韻¶
五百吳程路易通月明兩地恨相同雙魚歲落空江水¶
孤雁秋驚半夜風故里交遊情最洽老年文字氣猶雄¶
不知多病東山客可在先生記憶中¶
<pb:KR4h0117_WYG_495-21a>¶
　　　聞鴻有感時舍弟僉舉卒于燕¶
寒林一夜起霜風雁不成行散曉空洲渚有花搖歲月¶
雪泥無迹辯西東天衢杳杳真非逺雲路冥冥竟莫通¶
獨把遺文傷阿弟鶺鴒原上此情同¶
　　　題鄭可之所藏鄭嘉言遺墨¶
翰藻詩葩墨尚濃匆匆歲月識題封牀頭遺紙無殘蠧¶
砌角哀聲有斷蛩千里燕南來逺道故人江左是同宗¶
錦囊燈下頻披閲不覺秋襟淚㸃重¶
<pb:KR4h0117_WYG_495-21b>¶
　　　次儲少宰柴墟除夕二首¶
鶴立空堦吏散㕔週簷古柏耿疎星歲華不負春盤綠¶
勲業無慙曉鏡青榜冠羣英詩壓鄭門多諸從易傳丁¶
烹茶自把梅花嗅誰識先生是獨醒¶
更鼔迢迢報訟㕔斗回寅位轉三星勝傳靈照金花巧¶
酒送宗文柏葉青郡有辟書逢舉歲已無征役到閒丁¶
年華五十今逾二已覺虚浮世夢醒¶
　　　揚州馬次甫見過病中以詩道意¶
<pb:KR4h0117_WYG_495-22a>¶
三百江城一日風又從橋口繋孤篷忽驚深巷來佳客¶
不厭寒門問病翁舊事多傷春鬢白好詩留剪夜燈紅¶
堦前即便呼兒拜眼底誰人識馬融¶
　　　二月十五日予卧病杜門憶前月是夕開宴湖¶
　　　　上感而有作¶
元宵雪月讌湖亭十里燈光燦列星蝴蝶有情迷楚夢¶
杜䳌無語托湘靈雲深僊府花成陣香擁侯家肉作屏¶
一病自傷春過半可禁堤上栁青青¶
<pb:KR4h0117_WYG_495-22b>¶
　　　同白巖喬司馬遊東園次韻¶
割得鐘山一段青青林杖屨愧頻經水邊斾影魚知避¶
松下碁聲鶴解聴走壑竒泉噴夜玉攅峯怪石化秋星¶
廣庭不用重裀設繞砌苔錢繡錦萍¶
　　　宿姚氏延秀山房兼候王元孚不至¶
何處平泉别有莊新堂西崦築溪堂水風吹酒凉侵枕¶
山月窺人影到牀睡熟黄紬詩夢逺坐銷紅燭世機忘¶
多情摩詰應趍約誰貌騎驢華子岡¶
<pb:KR4h0117_WYG_495-23a>¶
　　　東園探春次韻¶
二月探春春事微留人無計網春暉山容殢凍花應嬾¶
野色慳和蝶未飛晴縠漾波驚石瀨午光斜日蕩林霏¶
白頭多病防多酒風雨危橋怯夜歸¶
　　　輓錢文翔窻友¶
業卒成均嬾拜官老歸林壑寄幽歡文章南省秋雲薄¶
燈火西窻夜雨寒長劍提攜空自舞孤琴零落向誰彈¶
江山何處桐岡路望盡晨星淚不乾¶
<pb:KR4h0117_WYG_495-23b>¶
　　　送吴至大之安慶¶
牛渚風潮泝九華知君五度泛仙槎三書可上新侯府¶
一榻能忘舊主家山勢楚來還北拱江流蜀下向東斜¶
精忠為弔余公墓好酹村醪薦水花¶
　　　次韻李侍御師文送予遊茅山時李在東莊督田¶
夕陽倦鳥自知還東去飛雲不可攀大塊此身如客寄¶
深山一榻似僧閒徑荒松菊今猶在路塞荆榛久未刪¶
倚杖詩成看天印晚風吹酒上酡顔¶
<pb:KR4h0117_WYG_495-24a>¶
　　　喬司馬席上送春限韻¶
恨别江淹獨黯然惜餘供奉更堪憐窻前讀易人孤坐¶
燈下苦吟僧未眠斗欲旋時還北指日難留處已西偏¶
曙樓莫放鐘聲過回首東風又隔年¶
　　　飲黄氏園¶
春色休論郭外尋城中泉石此山林對花宜醉十分酒¶
買地不辭千笏金雲幕穠薰脂粉艷風簾低約珮環音¶
主人多少留春意未許池塘變綠隂¶
<pb:KR4h0117_WYG_495-24b>¶
　　　十五夜¶
海上晴雲擁一規盈當三五筭無虧初窺枕簟凉先覺¶
漸轉梧桐影不知皓魄滿天呈彩夕秋陽入地藉光時¶
狂歌欲向清虚問兀坐孤停李白巵¶
　　　雨中過徐氏園¶
宿酲連日未回醒來坐清風孺子亭薦酒細浮寒菊艷¶
和羮新剪夜菘青重過不厭凌秋雨良㑹休猜聚徳星¶
有客倚燈低度曲知音誰解隔林聽¶
<pb:KR4h0117_WYG_495-25a>¶
　　　花朝日雪用韓子春雪詩韻¶
候愆徵叶咎時稔問占謡北濕留終駁南榮積遽銷歌¶
鸎遲騁舌舞蝶避争腰玉碎偏依樹綿飛不戀條濕輕¶
茅䕶宇泥薄路通橋水鳥來仍去風帘定復揺癡情矜¶
麥歲恣態妒花朝傳杏前村遍隨梅逈野飄甕融俄徹¶
璧逵涣即藏綃當令東皇在嚴威未用饒¶
　　　題畫¶
悠然值林叟忘機坐日西灘聲與人語相逐下前溪¶
<pb:KR4h0117_WYG_495-25b>¶
　　　蕭山¶
岸帶青桑浦江環綠篠灣小舧留不住日昃過蕭山¶
　　　雜畫¶
玉環施艷粧夘酒睡未寤秋光如妒妍胭脂染寒露¶
　　　山亭¶
山亭棲斷阿嗟予三月病扶衰試重來秋苔迷石磴¶
　　　西津¶
青藜步栁隂已識西津路白衣歌水涯不上西津渡¶
<pb:KR4h0117_WYG_495-26a>¶
　　　夢中作¶
璚瑶洲畔拾芙蓉玉女青童兩隊從明月一江天似水¶
夜凉騎鶴下西峯¶
　　　牧龍亭雜詩¶
白沙一路接長坡處處蠶桑處處禾過午野田啼鳥歇¶
楝花風送踏車歌¶
長揖耕夫問牧龍蒼峯東指塔重重郵亭歲逺無門榜¶
破屋墻邊四五松¶
<pb:KR4h0117_WYG_495-26b>¶
細風吹雨散還收四月輕寒正麥秋梅子已黄蠶巳熟¶
滿村桑柘呌鈎輈¶
　　　水僊花¶
兩娥湘浦倚秋清九處峯巒九繫情玉露半空明月冷¶
西風吹落珮環聲¶
　　　絶句題芙蓉¶
愁搴木末弔沈湘萬古江流怨與長何似霜花識幽意¶
年年秋晚為舒芳¶
<pb:KR4h0117_WYG_495-27a>¶
　　　墨芙蓉¶
紫毫濡染墨淋漓木末孤搴誦楚辭月黑林深湘渚夜¶
一天風雨泊舟時¶
　　　題畫¶
崖穿晴瀑懸林白樹滴寒嵐墮石青天目舊程行頗慣¶
馬頭秋色落雲屏¶
　　　睡起口占¶
茶㵸花磁洗睡魔枕流亭上暮凉多狂飈吹下西山雨¶
<pb:KR4h0117_WYG_495-27b>¶
一片秋聲戀敗荷¶
　　　湘江風雨畫竹¶
雲深蘭露泣雙鬟獺髓流香翠㸃斑一望蒼煙三萬里¶
不知何處九疑山¶
　　　辭浙東湯希達周叔謹¶
菱湖栁岸水禽啼野鶴沙鳬恨不齊夢斷篷窻懶回首¶
一溪晴雨過塘西¶
　　　畫竹為湯宗器題¶
<pb:KR4h0117_WYG_495-28a>¶
曾記瀟湘繫短篷隔江煙雨翠重重驚雷忽報春消息¶
一夜靈根長籜龍¶
　　　題扇寄希仁¶
雪晴莎暖乍離家北去頻看雁影斜回首江南春漸老¶
東風開到紫荆花¶
　　　送李習儒還長沙¶
楚江西去亂峯青日暮風凋折栁亭聊把離觴聴瑶瑟¶
尊前一曲有湘靈¶
<pb:KR4h0117_WYG_495-28b>¶
　　　題相思鳥¶
俱飛並逐綺園春互語相思字字真啼到苦心聲莫放¶
綠窻驚起病春人¶
　　　四月十日過東山小莊漫興¶
林深樹杪掛藤花石逕初來路覺賖割盡黄雲農未了¶
棗桑隂裏鬬栽𤓰¶
　　　又¶
茅茨喔喔亂晨雞紅日穿林樹影低圃上軸聲驚打麥¶
<pb:KR4h0117_WYG_495-29a>¶
黄鶯飛過綠隂啼¶
　　　送劉文獻¶
石城栁色春猶淺錦席燈花夜未分明發北風江棹穏¶
思君又隔洞庭雲¶
　　　絶句¶
扶得青藜到水涯東風嫋嫋墊巾斜吟情還為春情惱¶
紅杏枝頭已着花¶
　　　送薊門客二首¶
<pb:KR4h0117_WYG_495-29b>¶
秋深又送薊門驂林樹塗霜葉正酣千里羈人憐逺别¶
鄉心夜夜斗杓南¶
秋晚辭家到及春江山如舊客愁新多情最是隨陽雁¶
年去年來解送人¶
　　　絶句¶
步出呉門入古林松濤竹籟互酬唫稚圭不用仍移檄¶
猿鶴應知近日心¶
　　　竹上白頭¶
<pb:KR4h0117_WYG_495-30a>¶
碧霄雲路幾升沈楚楚毛衣太古音自笑白頭無伎倆¶
堅持一節老山林¶
　　　絶句¶
鏗鏘戛玉能清耳瑩徹噴珠可濯心何處人煙隔塵海¶
不知身在翠蘿隂¶
　　　寄何圌樵一絶¶
山中酒熟君思我雪裏詩成我寄君東望海門三百里¶
不勝離思亂江雲¶
<pb:KR4h0117_WYG_495-30b>¶
　　　畫雁¶
湖上蘆黄水拍天湖頭人去少書傳秋窻正有孤眠客¶
莫送哀聲到枕邊¶
　　　李潜夫畫¶
銀河無路泛仙槎一舸空江此是家殘月照人秋睡穏¶
不知清夢在蘆花¶
　　　送鄧以敬¶
貂蟬家世舊王孫西指濠梁是故園雪霽四山狐兎出¶
<pb:KR4h0117_WYG_495-31a>¶
笑攜弓矢獵平原¶
　¶
　¶
　¶
　¶
　¶
　¶
　¶
<pb:KR4h0117_WYG_495-31b>¶
　¶
　¶
　¶
　¶
　¶
　¶
　¶
　石倉厯代詩選巻四百九十五¶
