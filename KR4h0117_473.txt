# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:22.552515
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百七十三
<pb:KR4h0117_WYG_473-1a>¶
欽定四庫全書¶
　石倉歴代詩選巻四百七十三¶
　　　　　　　　　　　　明　曹學佺　編¶
　明詩次集一百七¶
　　王廷相¶
　　　折楊栁¶
隴頭二三月楊栁黄綠絲郎行楊樹下驄馬金絡羈馬¶
瘦不忍鞭栁弱不堪折出谷復入谷落日獨行客水流¶
<pb:KR4h0117_WYG_473-1b>¶
隴山下郎行隴山上隴水東南流與郎常相向擒得南¶
單于能解單于歌馬鳴邊地黑同行皆念家軍書十二¶
勛金貂紫袴衣郎從左邊過不知是阿誰¶
　　　獨不見¶
君王愛小腰錦帶自結束二八入漢宫羅薦生香玉玉¶
香自不㓕寵盻每難終昔為菖蒲花今為孤根蓬蓬飛¶
遶天去妾意何終極前時昭陽院雙燕棲羅幕燕燕上¶
林飛春歸長信道雕輿竟不来空長如茵草秋草有衰¶
<pb:KR4h0117_WYG_473-2a>¶
質明月常素心班姬新乞掃試鼓長信琴玉琴懸五絲¶
一絲一腸斷空作白頭吟曲終獨不見¶
　　　同聲歌¶
花艷芳春林淑氣流中堂翩翩引上賓蘭芷獻椒漿趙¶
女揮五絃託意陌上桑非君一囘首誰識慢聲長¶
　　　妾薄命¶
孔雀日邊飛毛羽殊可憐傾城不得意春風空自妍當¶
歌掩團扇暗地卜金錢獨夜難成寐明月為誰圓¶
<pb:KR4h0117_WYG_473-2b>¶
　　　二¶
苑逰轟玉輦風動聞鳴珂長門只尺地春盡不曾過宛¶
轉腸九廻想像顰雙蛾誰言織女巧夜夜隔銀河¶
　　　雜懐¶
凄凄秋已厲蟋蟀悲鳴吟君子在天末相思日以深所¶
懐不易逹願欲託遺音百勞飛不極彼哉諒難任仙人¶
王子喬勤勤憐我心招手逰天闕飛歩凌遥岑天上何¶
所覩織女思同衾漸臺難獨居河漢浩淋淫空言良㑹¶
<pb:KR4h0117_WYG_473-3a>¶
燕北斗安能斟¶
　　　又¶
臨秋河漢仄三五明月光獨坐念婉孌佳人杳難忘綺¶
閣翠羽闥玉井黄金牀憶昔奉君歡徘徊令心傷鴻鳥¶
飛南征浮雲随風翔豈無尺書札天逺不得將登髙散¶
鬱抑曠野何茫茫賴有逰夢魂聊以慰中腸¶
　　　又¶
暘暉入綺樹和氣襲髙堂嘉賓四靣來綺縞夾車廂鹿¶
<pb:KR4h0117_WYG_473-3b>¶
鳴奏雅曲鐘鼓何喤喤麗鳥盻庭柯綴儛紛縦横三星¶
在東户起視夜未央樂者情以適愁者情以傷我有所¶
懐念邈在天一方獨有黄鵠飛可以解我腸¶
　　　别後再贈徳涵¶
浮嵐冒晴巘驚風振華林枉節廻峻坂髙輿出遥岑層¶
丘既窈窕鬱木亦蕭森君子薦芳酌昭言開素襟憂時¶
富危論探道生遐心悲帝蒼梧遥弔屈湘水深嗟余秉¶
幽尚及兹成滯淫徒擬孫公嘯猶帶鍾生音事變靡常¶
<pb:KR4h0117_WYG_473-4a>¶
塗逹機古所欽陶令恥折腰三嘆歸来吟栖栖兹倦逰¶
邈矣行抽簮¶
　　　孟望之入試院奉懐一首¶
皎皎入闈月嗈嗈度雲雁感物念同旅凄矣起長歎圖¶
史在東序朋宴喧華堂三星如連珠調琴夜未央昔者¶
與子别悵悵天一隅今来不盡歡枉作同城居搦管隔¶
文囿浹旬興頗孤泛舸酌霞釀遲爾鵲山湖¶
　　　雜興¶
<pb:KR4h0117_WYG_473-4b>¶
寒城迷夕眺奔雲帶梁越昔人湖海蹤已随年代没萋¶
萋涇渭春王孫草仍發¶
　　　登石頭城懐古¶
晨升石城巒南臨舊京甸流雲切髙甍清江展朋宴佳¶
麗一以眺應接殊未倦鳴絲幽鳳吟勸爵流鶯囀陶仙¶
躭隠逸謝公樂逰燕賢謨動朝省雅量鎮時難遺業存¶
故壤形神已颷散倘無垂代辭漫滅孰與辯虚名詎足¶
驚短世難把玩今昔理一軌何用淚如綫¶
<pb:KR4h0117_WYG_473-5a>¶
　　　送王錦夫方伯¶
出雲復歸山兹懐諒靡執守道恥諧俗嗟子久獨立方¶
仰澄清勲遽返滄浪檝𤣥運無定塗一雨夏寒及彼哉¶
豈予搆順受兹賢習颺颺北去帆咫尺𣺌莫即屢承沙¶
鴻音空憶雲鸞集且作鹿門耕仍甘玉芝食龍徳貴存¶
身淵潛慎出入¶
　　　秋日寧國言懐¶
今適非我期幽覯亦云麗長巒亘邑曲青畆循溪汭英¶
<pb:KR4h0117_WYG_473-5b>¶
英巖桂秀翽翽雲禽逝覽物有餘賞攸止每留繫臨官¶
敦素履頗亦志𢎞濟崇卑詎足較賢者安所際揆道良¶
已暢提挈視終恵拯物方在兹誰果乃遺世¶
　　　又¶
秋鳦逝安託乃在海中沚薄逰得所遣豈必青雲士直¶
道難為容誰哉誓終始志士賤怵廹曠然凌萬祀狂言¶
戲萬乗邪途豈貞軌渭川獵非熊白首安可俟虎變大¶
賢造鳳衰君子恥守道安處末干禄爾非鄙¶
<pb:KR4h0117_WYG_473-6a>¶
　　　又¶
玉蟾光九土時復有缺蝕君看行天龍亦作寒湫蟄一¶
屈復一伸逹人具天徳鳳食乃琅玕豈受䲭鳶嚇驪頷¶
明珠光相將慎出入執㦸二十載豈求他人識我道在¶
寥廓好之恐不力贈君杜蘅草庶見君子色¶
　　　蜀中寄李宗易宫論¶
驅車西川道幽勝一何偏江源下裔徼峡勢蹵髙天我¶
逰形神適宛宛飛雲仙鳴琴答山水志興良可宣嵗晏¶
<pb:KR4h0117_WYG_473-6b>¶
思故交道拙懐髙賢君從九霄居阿閣華景懸養素廻¶
沕穆陳力扶危顛十載隔山海宿心念鵷鸞詎惜魚錦¶
字慰此蹉跎年¶
　　　山中秋宿¶
山行日易黑况復連隂霏徒役困泥坂夜火亦已微旅¶
亭何蕭索供張以夙戒入門木葉下秋虫響庭外偃息¶
宵分中霜露欺枕席何異彼兕虎草曠率爾集鄉夢長¶
夜劇悠悠渡江海故山千萬重忽復迷所在夢迷不自¶
<pb:KR4h0117_WYG_473-7a>¶
知相思無已時衡陽雁過久不見玉書廻¶
　　　石猿山¶
綺皓卧商嶺謝公逰石門雲霞如在目千古清心魂我¶
行巴東山美勝難具論峭崿鳳飛翥疊巘波崩奔兹山¶
既突兀二峰復攅岏云昔赤猿翁神力邁中原飛歩凌¶
逈絶青天欲雙捫力竭化為石蒼蒼今尚存琴髙湧鯨¶
魚傅說為星辰茫昧不足道徒然欺䝉昬瑶華寒碧滋¶
丹砂結靈根聊爾供逰賞因之窮仙源¶
<pb:KR4h0117_WYG_473-7b>¶
　　　木洞驛¶
蹙浪噴江門幽洞冒瓊樹寒林碧參差秋嶂莽廻互白¶
龍不定眠中江起煙霧素舫歴長波凌兢戒前路客行¶
不能留已過青莎渡所期心遥遥離居嵗云暮帝子隔¶
沅湘浮雲落何處攬古心飛揚寒空屢延顧¶
　　　明月沱¶
客行無次序向夕舟復維豈不厭水宿揺裔𣺌前期沱¶
明星月上江冷蛟龍移野鼓何填填宵火亦離離牛渚¶
<pb:KR4h0117_WYG_473-8a>¶
慕袁吟湘潭傷楚辭我行方浩然我懐亦逺而流浪自¶
古昔慨嘆及今兹驚鵲靡定所荒雞詎知時行蔵随去¶
住明發良不遲¶
　　　寄庸之¶
獨遊向天際夢寐軫良朋落木變霜霰感兹嵗華征一¶
蹶辭金門十載嗟流萍白髮不相貸素志慚同盟憶昔¶
共筆硯豈彼憐肥輕清世有餘懐慕古垂英名禮樂企¶
聖塗鐘鼎安足榮仲尼没已邈斯道誰予徴君也東觀¶
<pb:KR4h0117_WYG_473-8b>¶
豪適㑹况休明何當揮朱絃因之聞希聲¶
　　　靖逺樓公宴¶
談笑偶賓屬矯矯懐庾公南樓一吹笛千載流英風我¶
来就諸賢攀眺臨髙甍開筵接翠微度曲散空䝉澠酒¶
未傾倒夕陽下髙舂燈火亂星宿鼓吹驚魚龍酒酣擊¶
劍歌逸氣凌煙虹慷慨有遺響何慚代裏雄葛亮撫南¶
蠻夷吾靖山戎古来幾豪英平世留深功矜名智所淺¶
伐善道乃矇萬事等浮雲我欲逰無窮¶
<pb:KR4h0117_WYG_473-9a>¶
　　　泊大洲¶
寒瀨石嶼出暮舸不敢上且泊大洲浦弭楫臨莽蒼鼓¶
從露野沈柝應空江響林虚猿狖静波澄星月朗長歌¶
耿不寐冷然發深想芳杜幾相思青山滯獨往世路何¶
盡期逰人自鞅掌旭光發陽厓前洲聞撥槳¶
　　　寄趙爾錫祭酒¶
載筆東觀史談經國子師大道廻淳風華要躋良時疇¶
昔同館署今來隔山陂清絃抒情素幽夢攀光儀不惜¶
<pb:KR4h0117_WYG_473-9b>¶
形迹遥但苦年運移日飛逆旅蓬彌感逰子鵻囘首盻¶
京闕浮雲鬱崔嵬𣺌渺胡天雁菲菲滄江蘺悵然維逺¶
心因之寄相思¶
　　　舟泊大伊遂登嶺眺望二首¶
遄征徒已疲安邁舟始忻客程急日夜驚瀾駭崩奔篷¶
心恱留止升巒瞰髙旻海岱指間得揚楚望中分洪河¶
吞淮沚峴口拱齊門古石堕危壁新沙亘髙垠山川日¶
已改人代焉足云丘墳但宿莽碑版空殘文傷心古往¶
<pb:KR4h0117_WYG_473-10a>¶
迹感慨鬱難陳於焉任化軌庶以豁憂殷¶
　　　二¶
周雅述淮夷漢服分楚甸長江帶南紀王圖此雄冠職¶
事有行役超曠任眺翫覽古情詎釋望闕淚已泫緬哉¶
天路長倐爾嵗華晏側身蹈窮海縻廪依下縣積愠将¶
奚尤素履竟誰辯雖恊康樂情終切子牟戀效志諒有¶
激陳辭忽纂纂即非周南史留滯有餘歎¶
　　　趨役淮上途中述感¶
<pb:KR4h0117_WYG_473-10b>¶
弭楫倚夕渚躧歩登陽陂隠隠隔河壖藹藹見州埤序¶
暮變林色曦寒生水霏蘀葉日自零集禽時相依暌攜¶
悵流景登頓念息栖跡縶情靡超人逺路恒迷豈伊苦¶
旅嘆嗟哉丹靈移查浮犯雲漢鶴馭凌瑶池爽然與世¶
絶天逰良在兹¶
　　　黄州演武㕔宴集贈石帥¶
屏氛出江郊撰幽憩武館秋容已澹沲雲物亦廻緬江¶
山佳入牖聊爾恣一覽道悟見乃超志惬興不淺招邀¶
<pb:KR4h0117_WYG_473-11a>¶
子所敦襟期我當欵雖值旅務廹不廢賓筵展㑹屢詎¶
流連談劇非縦誕窈窕漢上曲清切江南管投壺按魯¶
鼓揮琴述中散居易命可俟撫化慮始遣江崩赤濞磯¶
㟁坼黄泥坂蘇公豪逰迹只尺竟莫辨賞心即命觴庶¶
逹養生纂¶
　　　舟及團峰以事復囘黄州¶
遄發齊安城野憩團峰坂簡書申巽命造次促櫂返中¶
夜凌逈江侵晨見南巘推篷納升旭覽勝紛可辨嵓桂¶
<pb:KR4h0117_WYG_473-11b>¶
霞影蕩江蘺露珠泫時物豈不麗滯旅興莫展鹿門逐¶
耕稼太史樂逰衍髙賢雖自許于祿竟淟涊重來日云¶
積歸計路應緬長嘯任曠逹偃卧戒憤懣勞謙業以廣¶
止坎道乃善世氛與日搆持此庶可遣¶
　　　登陸趨陽邏¶
飂飂風已勁湧湧江逾激輟棹發廣陸苦逸逈爾隔旌¶
斾避黄潦僕馬駭危石維時卉木零秋氣方厲急感物¶
切嘅嘆况乃撫形役微尚敦先民浮名誤夙畫谷口慕¶
<pb:KR4h0117_WYG_473-12a>¶
鄭引三徑羡陶適終爾黄鵠心逝矣矯髙翮¶
　　　九日安陵同蔡成之發舟¶
亢帆安陵浦泛舸清川潯渚枉倦廻沿厓傾詫﨑&KR0706;寒¶
原變凄候浮靄散層隂落日隠叢薄孤霞冐平林雖同¶
佳人娱屢興逰子吟登髙誰為情枉兹嵗物侵曠逹獲¶
自古維縶慚在今緬懐籬下菊結念丘中琴川塗渺無¶
緒風波浩難任行因逐物役杳然返素心¶
　　　登迎暉樓有作¶
<pb:KR4h0117_WYG_473-12b>¶
按圖欣名勝宿心慕蜀甸今兹遂逰旅偶得契貞觀危¶
埤凌山椒層樓接天漢陽律嘘生遂春令行雷電原隰¶
芬草樹巘崿各葱蒨幽人時往來丹鶴亦廻緬華陽帶¶
錦水佳麗足三歎幽賞紛林花離悰劇江燕雖乏長卿¶
才頗協康樂翫嗟爾見羈束鄙哉任情戀瑶草竟何掇¶
緇髮日云變嗜物天機伐矜智聖靈散愧彼丘園徒揮¶
手謝簮弁¶
　　　于萬里橋有作¶
<pb:KR4h0117_WYG_473-13a>¶
牽組次炎方采蘅歴錦澤迢迢萬里橋悠悠三河客雪¶
嶺下春湍月峡憶歸席悵此孤根蓬安得雙飛翼洲融¶
鳥含景露蕤木弄色羣動與時遂吾生坐拘廹張掾感¶
蓴味陶令悲形役豈不景先逹情戀昧多益吹萬天運¶
塗得一聖靈宅亹亹道有㑹灑灑性自適綺季㓕塵響¶
於焉南山側¶
　　　懐王庸之¶
垂楊綠堪染黄鳥鳴不歇春來念朋舊㳺衍興超忽臘¶
<pb:KR4h0117_WYG_473-13b>¶
時酒已清河渚茵初發欣來即命籌樂至豈待節張筵¶
金沙堰鳴葭朱林樾攀花贈長謡臨觴促餘闋離羣慼¶
不淺感物衷屢結勞生銷華簮狥祿渉窮髮自乖沈㝠¶
理已縶濁水轍舊書恒自簡逺夢竟難逹灑淚夷梁道¶
浮雲望中没¶
　　　天門山¶
天門峭雙闕崪峍逈相對洞劈華陽口石裂方壺背寒¶
雲莽空濶秋潮浩奔逝我行屬風波狂起飛龍瀨三山¶
<pb:KR4h0117_WYG_473-14a>¶
渺何許孤舟日揺裔空懐招隠篇不逢采真㑹傲吏恒¶
乖俗逸韻故輕勢鬱鬱佳山水平生有深契騎箕列星¶
遥従龍帝閽翳方将擬抱闗何由期歸枻¶
　　　發泗安暮泊湖州¶
山行苦登陟水渉意自洽南巒一雨㵼北湖千漲納岑¶
岑帆初揚瀏瀏風愈颯蓮歌夾浦聞漁唱隔煙答揺裔¶
順流潮隠見依城閣雲霞暮生變鳬鶩晚成匝藴靈兹¶
土勝探幽予心合延佇湖上瀨罙然憶苕霅¶
<pb:KR4h0117_WYG_473-14b>¶
　　　過睢州¶
古城臨平洲落日清江轉夏木巳隂森遥巒日䓗蒨引¶
領千仞岡羣秀紛可辨廻薄萬古心超曠九州覽節候¶
變歊鬱途次彌偃蹇梁野行遽及秦闗望猶緬靈源一¶
流眺旅思忽以展却憶玉臺逰擬弄緱山管¶
　　　泊青城¶
繫舟青城浦川坻隠曛夕逸思浩連蜷逈野漫登歴飇¶
清樹交爽煙晚山逾碧乗月蕩孤棹秋(闕/)¶
<pb:KR4h0117_WYG_473-15a>¶
　　　二¶
莽陂秀紅蓼中野水雲多爽綠散筠篠幽芳聞芰荷塵¶
鞅日劬悴時物紛凌摩心閒結遥夢逰仙送清歌¶
　　　梁苑歌¶
君不見梁王已破六國壘苑中便起文園臺黄金白玉¶
架樓閣綺榻延賓四向開清泠池上三尺雪相如新賦¶
傾鄒枚臨卭美人鬬花朶挑以琴心禮豈那漢庭賣賦¶
得千金白首逰梁計亦左今人空怍古人風抱策為儒¶
<pb:KR4h0117_WYG_473-15b>¶
嘆不逢嗚呼古來文士不簡豈足病且覽詞彩如長虹¶
　　　又¶
黄河東來沙填海陳留十山幾山在梁王古苑九地深¶
嵗嵗龍蛇窟穴改我田在苑苑在東灌園鑿井當其中¶
應門兩黄鶴抱琴雙玉童行歌曵杖如㳺龍前身恐是¶
河上公君不見七十二帝如旋蓬惟有堯舜流髙風人¶
生百年電閃閃何必希時釣譽攀援日月獨為功子雲¶
草𤣥恒不調虞卿著書仍固窮我懐欲附沙洲鴻¶
<pb:KR4h0117_WYG_473-16a>¶
　　　鑿井歌¶
素業大梁郊開門即廣野簸弄無滄流安得清泉㵼鑿¶
井汲澄深學作灌園者畦蔬雜花卉猶堪樹枌檟井上¶
瓊枝秀嬝娜十年相見碧崖峩玉山鸞鳳幾時至乞與¶
髙梧長作窠¶
　　　終南吟贈王堯卿¶
太乙巉巉太白東中有佳士才且雄西京之侠贈龍劍¶
凌轢不數渭上翁被褐忽来謁天子手接雙霓弄海水¶
<pb:KR4h0117_WYG_473-16b>¶
蛟螭嚇人磨齒牙拂衣還入雲厓裏雲厓千萬丈莽蒼¶
臨平野白日歴髙標飛流絶奔馬龍虵蕭蕭謝傅心溪¶
谷盤盤逺公社泠泉終日快聞韶古木千章不知夏桐¶
花乳燕午風輕茅屋荒池夜雨晴幽人開尊石壇下客¶
来相對稱逹生春陽遲遲鳥鳴磵美稼離離人上坪藍¶
田輞川在何處圖史常垂諌議名中原猶格鬬豺虎日¶
侵尋七澤波寒洞庭逺九疑雲盡蒼梧深百年悽惻終¶
南心為君寫作終南吟斸茅卜居夾深沜白髮相将彈¶
<pb:KR4h0117_WYG_473-17a>¶
舜琴彼美人兮望不來朱絃瑶軫漫相開野人醉倒嘯¶
歌起萬壑秋生明月臺¶
　　　渼陂子還山歌¶
少㣲宫中星彩蝕先生歸来盤白石終南山前玉光發¶
先生采苓歌明月明月徒照青林人開花落花空惱春¶
春風入門兩佳客委墜枯槁羞常倫飄翩鸞鶴本難疋¶
出没蛟龍自有神君不見風雲不發李飛将奴史封侯¶
取卿相敬通文章絶世竒垂老蓬蒿苦相向古来萬事¶
<pb:KR4h0117_WYG_473-17b>¶
安足辯誰向蓬萊問清淺池魚城火今何辭白璧蒼蠅¶
詎能染太乙山渼陂水揺蕩晴春幾千里長日獨彈琴¶
青天時隠几不為枯查悲逝波且倚幽蘭賞佳士佳士¶
棲碧山浮雲任往還著書彌嵗月消息滿人間人間五¶
嶽慶雲開天上六龍白日廻東山終為蒼生出綺皓還¶
因嗣帝來嗟予留滯秦城東鄠杜風流在眼中梅花雪¶
落空惆悵明日闗門自轉蓬¶
　　　揚州與鹿門子飲酒歌(鹿門子襄陽/鄭伯興也)¶
<pb:KR4h0117_WYG_473-18a>¶
前年敇放東海濱乗閒日弄滄波春有時囘首玉闕下¶
浮雲萬里生氛氲剖心未酬明主顧一劍長留國士身¶
蒼蠅貝錦意不足何日金雞赦逐臣翠華雲影飛僊路¶
吾道窮途安足數鳳鸞鎩羽投長沙鸚鵡詞髙忍羈旅¶
襄陽夫子豪俊才古情道氣空九垓念我飄零日月長¶
悲歌激烈形神開神開歌促勸我酒酒中盻劍心相厚¶
公館春花笑向人顧我窮愁復何有昔年骯髒見天子¶
祗今索莫風塵裏白日沈銷五嶽光九地龍虵飛不起¶
<pb:KR4h0117_WYG_473-18b>¶
許由被堯讓巢父聞之恥逃此箕山陽臨溪還洗耳鹿¶
門亦有龎徳公獨携妻孥逺城市鴟夷之舟已電㓕至¶
今五湖水清泚原生環堵長蓬蒿孔聖曲肱亦飲水丈夫¶
不逢同所歸古人髙節眼中稀青春好着東山屐莫遣¶
風霜慘客衣¶
　　　亳都行¶
桐宫桑林古帝國千年迹㓕名空在龍山連陵如朶雲¶
無窮渦水東流海明王朝元殿魏武省稼臺蟠螭剥白¶
<pb:KR4h0117_WYG_473-19a>¶
石古棘崩蒼崖雄豪已逐暮雲散精靈時向空林哀燦¶
燦瑶華苑紺殿伯陽宫古木蔽日月萬瓦摧魚龍黄鶴¶
秋飄翻丹井氷峥嶸猶龍恍惚度沙海惟有藥草年年¶
生城中連延三萬户中有豪家多官府賓客懶作㳺冶¶
盤翠幙層樓對花樹桃花飛入窺洞房洞房七十紫鴛¶
鴦花裏仙人散風雨廻笙合瑟春迷茫簾底芙蓉兒不¶
知上客尊臨池纎手雪藕絲金盤相勸故意勤滴露金¶
叵羅停雲玉樹歌楊花飛蕩煙相和黄鸝紫燕春心多¶
<pb:KR4h0117_WYG_473-19b>¶
𤣥晏先生鶴氅衣閉門三月學蓍龜有書不敢犯天子¶
擊劍徒爾心神飛帝徳雄圖流水去五嶽勛名在何處¶
若使豪華鎮相守季倫不㓕平原夀悵望青牛紫氣紛¶
河上公兮同出秦遨遊𤣥圃三千闕藉手雲霞謝世人¶
　　　金内翰五泉歌¶
海客凌扶桑簸弄紅錦湍蓬萊坐見水清淺廻波不盡¶
流人間左綿山髙天闕峙中有飛泉噴清泚煙霧春霏¶
滄海瀾珠璣夜濺星河水灑空玉瀑翠微連瑞靄靈氛¶
<pb:KR4h0117_WYG_473-20a>¶
散逺天鸞儀倒映三珠樹花氣遥通五色泉泉裏仙人¶
蘭臺客愛把清泠坐朝夕濯髮行修鴻寳篇洗心時沃¶
丹砂液君曾獻賦承明殿文彩聲名滿霄漢山中注書¶
今幾時彤閣嘉祥待述撰謝傅東山各一時蒼生懸戀¶
未云遲翛然逺與世塵隔泉壑風流且自竒春來泉壑¶
起鳴雷天上風雲百道開請看白日煙嵐窟時有逰龍¶
行雨廻¶
　　　汎湖篇¶
<pb:KR4h0117_WYG_473-20b>¶
漢江秋瀉天河水滙作平湖二千里郢東之山海上峰¶
山人飄飄羡門子我乗素舫一㠶懸鵬舉風飛欲上天¶
棹歌不盡江南調落日滄流生紫煙¶
　　　贈别王司馬先生¶
海山先生逹者流謝却尚書百不憂都人争惜大司馬¶
先生喜得逍遥逰君不見漢家貴盛稱楊氏四業五公¶
照青史未央出入劍履尊一語囘天山可徙當時氣焰¶
何矯矯如今寂寞安足道華隂山下司徒墳石馬荒凉¶
<pb:KR4h0117_WYG_473-21a>¶
滿秋草海翁海翁從古然四時之序恒推遷未老身閒¶
此真樂急流勇退稱髙賢窮亦不足悲逹亦不足喜白¶
日入地還上天蛟龍能潜復能起揮手浮雲且歸去莫¶
向人間問前路屐齒髙躋岱嶽峰釣竿閒挂扶桑樹扶¶
桑海㟁是君家仙人常駐五雲車為予寄訊洪厓子早¶
晚相期凌紫霞¶
　　　九日逰觀音巖歌簡同逰諸君子¶
南都諸曹官事簡南都大夫樂逰衍我來半載值多務¶
<pb:KR4h0117_WYG_473-21b>¶
九日登髙不嫌晚太平門開山簇簇錦石靈泉間珍木¶
野人已慰滄洲心諸賢真享煙霞福觀音閣下秋江横¶
燕子磯頭瑶草青雖無仙菊十丈把頗有名酒千杯傾¶
金陵佳麗區萬古來賢豪靈運詩篇懸白日安石棋墅¶
生蓬蒿我生何啻鴻一毛浩歌不謝青天髙東吴山水¶
興方劇北極星辰夢巳遥囘瞻勾曲峰上接牛女磯華¶
陽七十洞洞洞生隂暉矯首招鴻蒙把臂談希夷玉仙¶
之居天地樞堯水不没秦兵迷赤龍白鵠日飛走瓊户¶
<pb:KR4h0117_WYG_473-22a>¶
金壇紫雲阜塵中懊惱傷素懐欲向茅君結賓友¶
　　　張中丞操江行¶
江上水軍齊靄靄跨櫓懸旛巳夙待陣分天地九團花¶
氣變風雲萬條彩中流伐鼓揚羽旗中丞親督操江師¶
衝前突後奔潮湧千艘萬艦轟雷飛江中駭浪滚滚生¶
甲光閃爍流日星馮夷魄奪海若走六鼇股栗三山傾¶
白戰無休鼓聲怒縦爾真敵亦狼顧恍疑風雨挟鬼神¶
頗似蛟龍盪煙霧須㬰江浄霞幟飄不聞人語聞鳴橈¶
<pb:KR4h0117_WYG_473-22b>¶
龍驤振旅収吴㑹伏波樓船清海妖公昔開府當銀夏¶
五萬貔貅不嫌寡賀蘭山下春草青何物胡人敢馳馬¶
中丞中丞有深慮居重圖輕貴形勢承平日久諱言兵¶
笑殺迂儒抱經濟¶
　　　孔雀圖歌¶
九真之域連南溟二儀運化山水清砂乳遥分南斗氣¶
孔翠偏含赤帝精羽毛皎皎傾九都紫茸花㸃金明珠¶
光儀色相遥憐爾曵電飄霞宛相似春晴矯入蒼梧天¶
<pb:KR4h0117_WYG_473-23a>¶
月冷翻廻洞庭水洞庭蒼梧滿光采閬岑𤣥圃空相待¶
清夢偏宜瓊玉田閒心最惜温凉海紅鸞舞月共佳期¶
白鶴冲雲更不疑長随玉女朝丸藥每看仙人晝賭棋¶
仙人玉女紫雲隈翠作鑾車金作臺靈椿白榆對結子¶
八千餘嵗仍歸來温伯雪子錦城仙文藻風流世所賢¶
堂上春暉煙霧散圖中珍翼鬼神傳秋風明日嘆離居¶
巫峽吳江萬里餘願借交南雙錦翼為傳天上玉宸書¶
　　　青城山歌送郭魯瞻赴闕¶
<pb:KR4h0117_WYG_473-23b>¶
巫峡之西金天開青城翠闕分蓬莱白帝吹成五雲氣¶
素女削出蓮花臺蓮花臺閣中天起五岳三山宛相似¶
絶巘翻廻日月車飛湍上接星河水飛湍絶巘相洄沿¶
岷江直與東瀛連側峰倒映蛾睂雪浮雲下入蒼梧煙¶
我臨出日望滄海紫氣猶疑仙人在三十碧峰蓮花開¶
飛翠層嵐蕩靈彩金莖著花幾廻拂玉簡遺章不能讀¶
㳺龍矯後玉潭空歸鶴重來海桑綠我客青城改嵗華¶
君逰丹闕早廻車東髙峰頂春閒處共揖丹丘弄彩霞¶
<pb:KR4h0117_WYG_473-24a>¶
　　　南昌行¶
豫章妖星蝕太白飛入鈎陳鬬光赤欽天愽士不敢奏¶
逺臣見之空嘖嘖周公卜鼎八百春漢代規摹逺過秦¶
山東諸侯自破㓕淮王雞犬安能神白洲老子中臺長¶
何用文章䛕新莽慶陽鄙夫稱雄特學得兵書翻助賊¶
南風不競北人力東門黄犬嗟何及君不見河南許汝¶
登皎皎真丈夫口中舌可斷萬嵗不肯呼匣裏寳刀光¶
電電悔不先發梟賊顱報國心丹不言苦甘死寧能效¶
<pb:KR4h0117_WYG_473-24b>¶
囚虜已𢬵魂作太湖雲何辭血染洪州土黄霾塞天白¶
日昬長風翻江帝心怒鄱陽未接勤王師坐令狂奴氣¶
先阻汝登汝登振古豪吞聲茍免蜉蝣曹¶
　　　西京篇¶
西風潑潑咸陽道渭浦千霜白秋草秋草秋風暗古城¶
行人猶說西京好西京宫闕鬱崔嵬紫閣終南相向開¶
建章長信飛塵杳千門萬户華陽廻地底靈符生寳玉¶
天中王氣夾風雷翠華鑾輅乗春令皓齒青娥艷落梅¶
<pb:KR4h0117_WYG_473-25a>¶
青娥如花復如雪含情含態可憐絶鴛鴦比翼蘭塘水¶
鳳凰雙栖上陽闕君王自愛長生樂粉靣鉛姿却情薄¶
已聞入海訪神山更道分官祀靈嶽靈嶽神山在何處¶
太乙無靈嵗華暮壇上煙霏百和香青鳥飛來忽飛去¶
瑶池王母碧霞盤桃賜人間已三度少翁擊鐸復吹籥¶
雲旂風馬宵紛錯宫娥隔屏不敢近神人恍惚但虚幕¶
衛家霍家大将軍提師十萬浄邊塵出塞隂山繫驕子¶
歸朝原廟薦髙勛勛業巳成分戚里女作貴人男尚主¶
<pb:KR4h0117_WYG_473-25b>¶
甲第層甍照九城珂馬飛軒滿三市一言得意即囘天¶
卧内収符奪晉鄙金張驕侈不足云竇灌豪華詎相似¶
貂冠齊入分椒舍朱門盡是鳴環者鬬雞小兒紫袴褶¶
臂鷹奴子大宛馬美人妖女傾名都碧玉珊瑚鬬天下¶
富貴繁華驚轉蓬王侯鐘鼎一朝空羡門子晉終不至¶
蓬壺方丈難相通前日豐碑辭纂纂平津巳作汾陽譔¶
野火燒殘金明閣秋水崩沈射熊館春花秋月劇無情¶
海水桑田漫莫憑玉椀早出秦帝苑石麟悽斷漢家陵¶
<pb:KR4h0117_WYG_473-26a>¶
漢家陵樹滿氤氲千秋萬嵗灞陵存君看橋下春楊栁¶
落日飛花愁殺人¶
　　　明月篇¶
明月漾金波盈盈隔綘河桂殿飄香逈兎宫丸藥多七¶
襄機冷停織女九重簾捲顰嫦娥嫦娥織女同時伴天¶
上人間願相見團團流影銅龍樓嫋嫋含輝紫宸殿滄¶
溟躍出水晶盤萬户千門作意看石鯨秋動昆明沿玉¶
虎宵吟金井欄漢帝金莖璚液凍竇家雲閣紫簫寒君¶
<pb:KR4h0117_WYG_473-26b>¶
不見三千宫闕光窈窕月華冷浸長門道翠輦不來春¶
巳殘金扉未啓花先老此時班姬雙淚垂此時陳后寸¶
心悲蛾睂曲曲徒生艶玉貌盈盈欲待誰蛾睂玉貌成¶
銷歇别殿深宫羞對月屏閑翡翠素塵欺被掩鴛鴦芳¶
麝㓕金屋何時更來往紈扇此生長離别空令圓魄入¶
金閨空令蟾彩照羅幃紅香冷落難成寐惱殺啼烏半¶
夜飛長安思婦上髙樓見月偏驚枕簟秋寒衣未寄清¶
霜塞獨夜深閨玉筯流閨中絡緯宵唧唧朝下裁縫暮¶
<pb:KR4h0117_WYG_473-27a>¶
仍織征人逺戍在龍城作得戎衣長歎息與君結髮方¶
及笄不謂少年成獨棲廻文織就空傳恨團扇粧成却¶
掩啼鴻銜尺素君可聞寳帳蘭煙徒自薰今年且對長¶
安月明年願作巫山雲又不見七貴樓臺連上苑五侯¶
甲第開金館洞裏看花春杳㝠池上聞鶯朝睍睆畫舸¶
風廻紫煙㓕蘭堂月上香霞捲秦女吹簫雲霧鬟越娥¶
拂舞錦斕斑龍鬚席上九鸞下玳瑁簾中雙燕閒簾開¶
翠幙黄金屏含嬌含態鬬俜停夜夜芙蓉人似玉朝朝¶
<pb:KR4h0117_WYG_473-27b>¶
蘭芷酒如澠新年相贈同心結元夕争懸長命燈不道¶
人間有失路惟知天上㑹雙星月明光光恒在天人生¶
豈得長相憐憂愁抑鬱春生草富貴繁華東逝川休言¶
豪熖凌百代休言嬌寵無時改鳳凰抛却萬年枝雎鳩¶
留下長生海風流裊那片時春飛燕不来宫草新請看¶
廢苑荒臺曲月夜精靈夢着人¶
　　　姑蘇行¶
閶門水綠春如錦春水盈盈片帆穏逰人唱徹江南詞¶
<pb:KR4h0117_WYG_473-28a>¶
共說姑蘇美不盡姑蘇山海自天開佳麗今従聖代囘¶
九州天府兹良是估客帆檣萬里來黄金浮夜氣空青¶
過西州酒徒醉擊瑪瑙案豪家不數珊瑚鈎三條五劇¶
芙蓉花鐘鼎文章十萬家尚書坊裏金行馬閣老門前¶
玉辟邪别有豪華勝開府髙館飛甍臨大路累石花囿¶
擬峰巒引水金塘裊煙霧金塘花囿風光好鷰子鴛鴦¶
滿芳草三春花落不知愁猶自延賓醉晴昊不辭門屏¶
繁車馬玳瑁筵開意彌下挽入幽房興杳綿催上蘭舟¶
<pb:KR4h0117_WYG_473-28b>¶
更飄灑桃根桃葉雙小仙教成歌舞勸芳筵紅衫慣作¶
前溪綠綵扇初番子夜篇不嫌死作合歡樹但願生為¶
並蒂蓮蓮花花開香逺聞願取縫君夾錦裠水底蓮根¶
解人意明年開花仍奉君君不見吴王雄長争黄池一¶
朝覇氣風雷飛自云祖徳讓天子今乗王氣東南陲前¶
年入郢鞭楚王今年浮海㛰齊姜齊姜不及西施艶别¶
畫雙蛾新様長長洲射獵歸來晚促賜金錢代休澣深¶
宫夜語不飛香承恩常是無人見繁華不為昔人住江¶
<pb:KR4h0117_WYG_473-29a>¶
水悠悠日東去采蓮惟聴今人歌落日風吹烏桕樹洞¶
庭山太湖水千載白雲宛相似六代三吴竟誰是㑹稽¶
謝康樂睂州蘇學士天上精靈如可期櫂我扁舟泛三¶
子我勸二公金屈巵二公酬我白苧詞醉來引手抱明¶
月清光豈是真娥睂洞簫一𣲖彩鸞下鐵篴三弄浮雲¶
馳浮雲天際生氛氲世路茫茫愁殺人請君抛却眼前¶
事同醉五湖湖上春¶
　　　胡桃溝行¶
<pb:KR4h0117_WYG_473-29b>¶
松州之南茂州北豺狼當道儲餉厄中丞調兵急于火¶
夜裏平畨碉房破㳺擊将軍張世賢赤心殺賊不愧天¶
胡桃溝裏被圍急彎弧四顧心膽宣髙㟁當前後番虜¶
箭鏑奔雷闢地户胡騮不幸誤一蹶徒手猶能摶彫虎¶
芮家㕘将才且都守邊不數丁大夫忍令對靣不相救¶
安在奮勇西擊胡幾人同来不同死将軍血作溝中水¶
生時豪氣雄萬人死後忠魂報天子邊城二月吹蘆笳¶
怨聲番入胡桃花胡桃花開白練練溝底行人泪如綫¶
<pb:KR4h0117_WYG_473-30a>¶
　　　西山行¶
西山三百七十寺正徳年中内臣作華緣海㑹走都人¶
碧構珠林照城郭憶昔武皇倦機務金馬門前有權竪¶
賣官何止金為堂通賄能令鬼上樹六邊将帥多奴賤¶
未掛兵符先見靣文官細瑣不值錢鎮守監鎗動千萬¶
熏天氣焰侔天子嘘之者生啐即死眼前變故如掌翻¶
有賄方能保無事南海明珠不足尚西域珊瑚鬬尋丈¶
九州珍寳集京都遂使私門敵内帑人間富貴爾所有¶
<pb:KR4h0117_WYG_473-30b>¶
不慮生前慮生後髙墳大井擬王侯假藉佛宫垂不朽¶
鑿山九仞平如席殿閣翬飛照雲日已請至尊親賜額¶
更為諸僧求䕶勅東林畫壁千歩廊西林蓮臺七寳粧¶
南庵日月低浮圖北寺虹霓垂石梁金銀何算委溝壑¶
夜夜中天生寳光釋迦釋迦爾亨㑹慈悲反受豪華累¶
土木横起西山妖忍見蒼生日憔悴¶
　　　酬孟望之¶
歴亂秋鴻影送我秋風悲秋風别君黄葉寺走馬秦闗¶
<pb:KR4h0117_WYG_473-31a>¶
今幾時秦闗雍水帝王州漢闕唐陵灞滻頭古來詞客¶
不相負暇日獨尋名勝逰華嚴川上雲霞開紫閣峰前¶
錦繡堆千載磨漫輞川畫今人指㸃昆明灰皇圖霸業¶
惟流水遺魂古祠空蒿萊昻藏四老在何處寂寞五陵¶
真可哀觀山觀水秋風客落日懐君晚坪赤雲中遞我¶
尺素書逺道開緘三歎息睢陽蔡黄門大梁田給事明¶
月春花軒相呼吾與子百壺傾倒不論錢誰識長安四¶
酒仙酬堯酧舜舜不起把酒休歌行路難山公醉來忘¶
<pb:KR4h0117_WYG_473-31b>¶
捉鞭騎馬馬走青樓前樓頭倡女逺相認襄陽小兒笑¶
向天習家池平幾千載山公風流至今在頭童齒豁行¶
相及停觴住拍欲誰待登山覽勝秋茫茫此時憶君空¶
斷腸東飛伯勞不辭逺瑶草靈芝好寄将¶
　　　䕫州簡盧朝言¶
巴東山髙水如注逰子東行傍歸路五月江平灔澦堆¶
咫尺瞿塘誰敢渡峡裏雲霞日日新伏龍躍馬巳成塵¶
清歌長嘯風流在且醉䕫陽竹葉春¶
<pb:KR4h0117_WYG_473-32a>¶
　　　官園¶
歩屧臨清曉塵襟浄素秋井梧疎下葉畦水細分流鳩¶
鵲随人喜雲霞隔苑幽園丁鋤菜甲吾道已滄洲¶
　　　齋居¶
夕陽動髙閣密樹下層隂暮色入簾早秋寒近榻深寂¶
栖同睡鶴獨晤有鳴琴擾擾浮塵裏誰哉共賞音¶
　　　戊子初度¶
今年半百五陡覺鬢華新衆羡老臣日予惟漫浪人南¶
<pb:KR4h0117_WYG_473-32b>¶
州有耕畆北闕未抽身却憶鳬鷗伴相知爾獨真¶
　　　晚歩¶
返照窺林薄循行側徑迷孤村無客至二月已鶯啼池¶
秀含香萼沙抽帶雨荑分明在人境終日得幽棲¶
　　　下蔡¶
躍馬蒙城道飛津下蔡洲江湖行役逺天地此身浮淝¶
水寒煙積淮山叢桂秋昔人俱寂寞臨眺逈生愁¶
　　　春日有懐東林别業¶
<pb:KR4h0117_WYG_473-33a>¶
野亭臨水曲裁樹半垂楊戴勝鳴隂雨鸕鷀下晚塘人¶
間知帝力花發報春陽乆被浮名縳龍墀隔夢長¶
　　　送許山人還潮陽¶
片舫飛雲色來時遶百蠻巳逰北極徧仍向五湖還采¶
藥桄榔浦誅茅薜荔山髙風落桂海直擬謝公閒¶
　　　寄价夫¶
與子異鄉縣浮雲靡定征何由芳宴展空爾嵗華驚逺¶
水煙霞爛芳洲杜若生中原龍卧穏落日逈含情¶
<pb:KR4h0117_WYG_473-33b>¶
　　　途中晦日¶
水落軒皇國天寒郭隗臺客程殘月盡嵗事一花開雁¶
向衡陽去雲従碣石来乾坤無定迹旅思若為裁¶
　　　和庸之韻¶
平郊望不極臺上逺天青葉落鳥窺井人閒風掃亭孤¶
雲供夕眺衆籟惬秋聴野性便幽静非闗慕獨醒¶
　　　巴峡¶
巴峡何年鑿千流㑹入䕫禹功終古賴天險蜀人私山¶
<pb:KR4h0117_WYG_473-34a>¶
斷黄魚浦江沈白馬碑英雄常失據休說寄安危¶
　　　六畨¶
疊嶺師先㨗松州部逺移不緣蜀父老却罷漢旌旗火¶
井秋能度碉門瘴可披六番従爾長莫作負恩私¶
　　　五十赴官¶
一官将白首名字落人間直道晚成宦勞生多苦顔兹¶
逰方浩蕩何日遂髙閒素業黄河曲雲松乆閉闗¶
　　　端陽日諸僚宴集二首¶
<pb:KR4h0117_WYG_473-34b>¶
佳節逢重五移尊上廣堂羈懐開造次逺眺入蒼茫暑¶
雨鳩林爽南薰燕幕凉喧江龍舸競無那楚人狂¶
　　　二¶
玉樹良朋集歡歌晚未収應時傳角黍随俗薦蒲甌層¶
閣超塵響清江醒醉眸昔賢鸚鵡㑹悽斷藕花洲¶
　　　宿江門¶
﨑嶇脫水峡莽蒼宿江門蜀雨非難事山雲更易昬戒¶
塗足夜虎逺夢惱秋猿邊裔方多警驅馳敢厭煩¶
<pb:KR4h0117_WYG_473-35a>¶
　　　城西李氏園宴集¶
林逈盤浮靄江清映白沙雨荒錦水竹煙暖少城花旅¶
食宜風土春逰眷物華此中堪逸老何必問丹砂¶
　　　夏日林居¶
林卧真吾惬芳菲况夏園種桃臨甃碧架蓏綴門繁野¶
雀敺蟲下山蜂抱葉翻相闗幽事足誰復夢乗軒¶
　　　二¶
衡宇侵雲白喬林蔽野青真堪澤豹變不礙學鴻㝠一¶
<pb:KR4h0117_WYG_473-35b>¶
壑予将老三閭爾獨醒行藏漫囘首天地總浮萍¶
　　　三¶
向夕雲霞映蒼茫川渚幽未辭鶉火月巳近草虫秋徴¶
士黄花逕騷人白芷洲奈林歸卧穏吾道爾同仇¶
　　　四¶
柴門青對野吟眺澹忘歸樹晚明霞綴沙晴翠羽飛山¶
林吾志在天地此生微擾擾人間世風塵今息機¶
　　　石井别業有作¶
<pb:KR4h0117_WYG_473-36a>¶
花暗棠棃浦禽鳴桑樹林濃霞淹曙色微雨作春隂田¶
父班荆坐漁翁濯足吟偶來人境外銷却宦逰心¶
　　　海市¶
四月潛陽逹雲煙拍島生無風能裊裊匝水故盈盈恍¶
惚靈仙駕飄揺罨畫城人心多想像虚擬蜃為情¶
　　　下邳¶
敝館荒城曲孤舟野水邊月明新霽夜風冷欲霜天長¶
路勤民隠勞歌敢自賢雖然塵濁日時有白雲篇¶
<pb:KR4h0117_WYG_473-36b>¶
　　　宿金城¶
風水維舟㟁金城代鼓餘凄凉行澤國迢逓憶家書逆¶
旅坐星飯澄湖聞夜漁雞鳴向前路沙月引空虚¶
　　　宿淮上寄何仲黙¶
旅泊清淮夜扁舟怯獨行風鐘半淪㓕水月共㣲明放¶
逐甘吾道棲遑念友生髙歌視雄劍不覺壮心驚¶
　　　晝眠¶
日出沙垠白潮廻島㟁懸栁春輕裊裊竹雨浄姢姢地¶
<pb:KR4h0117_WYG_473-37a>¶
僻多幽事官閒足晏眠真成叔夜懶更奥子雲𤣥¶
　　　寄价夫¶
念汝詞林彦時清興不疎講筵囘大道直館校殘書台¶
候神仙上鸞儀夢寐餘岷江東入海何處覔雙魚¶
　　　逺逰¶
桃㟁明深火鷗沙落細雲雨晴春富麗江漲路支分軒¶
冕終何事丘園有故羣逺逰仍素食意緒日紛紛¶
　　　江上作¶
<pb:KR4h0117_WYG_473-37b>¶
官事催行役無由暫取間沿江三月路全蜀萬重山道¶
拙文章外顔摧旅寓間不知王子贛何日出秦闗¶
　　　飛仙閣¶
裊裊飛仙閣空言逼斗辰江流平入楚棧道逺通秦伯¶
主并吞舊風雲戰代頻終成失天險切莫棄君臣¶
　　　山行¶
雲浄羣山出行輿暫一停飛泉明素練蒼壁倚雕屏佛¶
界丹青古仙人洞壑靈沿廻随去住彷彿昔曾經¶
<pb:KR4h0117_WYG_473-38a>¶
　　　夏日飲孫貞甫園亭用韻¶
華亭孫太史夏宴敞林堂池上鶯吭滑琴中水調長行¶
杯方㶑灔落日太匆忙醉息隂隂木無煩風灑裳¶
　　　春日逰覽近郭山水¶
華春巳随處逸興若逰仙忽到蒼厓下閒聴萬壑泉折¶
麻思逺道濯耳仰髙賢勝事雙溪曲重來詠采蓮¶
　　　二¶
近山竒絶處蕭灑此攀躋巳歴翠㣲盡真堪肥遯棲瀑¶
<pb:KR4h0117_WYG_473-38b>¶
泉喧上界竹樹暗中溪日暝下山去蒼茫路欲迷¶
　　　宦跡¶
宦跡何淫滯吾生亦有期空歌白石調誰采北山芝忽¶
見春花滿坐令歸興滋茫茫懐二仲江海掛帆遲¶
　　　送萬中丞士鳴二首¶
憐君幽志遂五十即懸車深入煙霞壑清便水竹居壺¶
尊藉草處沮溺話耕餘要在慎眠食閒中休著書¶
　　　二¶
<pb:KR4h0117_WYG_473-39a>¶
解却臺中綬何慚世上雄人皆憐躍馬君巳附㝠鴻星¶
斗終朝北江河日向東豈無清夜夢還與紫霄通¶
　　　别侯汝立員外¶
客路薦觴酌雙旗為子留遲囘歸闕念浩蕩出闗愁飛¶
雨懸山閣殘霞掩戍樓澧橋春水濶不得並膺舟¶
　　　秋夜宿朱山人林亭¶
木葉巳下地凄然秋意深對君明月夜㵼我素琴心河¶
渚迷歸棹闗山起暮砧客愁淹不散枉自宿青林¶
<pb:KR4h0117_WYG_473-39b>¶
　　　自述用庸之韻¶
休劇談天驚稷下漫希圖閣動西京魚龍駭浪有何貴¶
霄漢浮雲空爾名錦里先生収芋足於陵仲子灌園成¶
故山春好不歸去枉却松苓日日生¶
　　　帝京篇¶
帝京南靣俯中原王氣千秋湧薊門渤澥東波連肅慎¶
太行西脊引昆侖九皇天運坤維奠萬國星羅北極尊¶
堯舜昇平見今日按圖形勝不須論¶
<pb:KR4h0117_WYG_473-40a>¶
　　　秋懐¶
燕燕辭巢菊着花鄉心羈思浩無涯人間潮海幾時静¶
天上星河逐曉斜羽扇綸巾新道服青林白石舊田家¶
誰堪潦倒塵埃裏日日秋風長鬢華¶
　　　早朝瞻望宫闕¶
中天象緯巳斑斕法鼓逶迤肅從官旭日晴霞散餘彩¶
玉樓金閣近髙寒未央雲裊三珠樹太液風和九畹蘭¶
何幸樗材将白髮皇家日日接鵷鸞¶
<pb:KR4h0117_WYG_473-40b>¶
　　　秋日寄懐元傑¶
梁苑行歌誰阮籍河壖垂釣即滄浪荒延薜荔幽人户¶
閒對松筠給事堂明月臨來常縦酒玉琴彈罷漫焚香¶
相思真負秋花約囘首應慚鷗鷺行¶
　　　有懐徳涵¶
康子要為天下士斯文今滯武功原天将衛叔成仙友¶
人恨長庚落帝閽霖雨無媒龍偃蹇梧桐有待鳳飛翻¶
相思欲附東陵信好及秋風雁去繁¶
<pb:KR4h0117_WYG_473-41a>¶
　　　部齋閒居簡周伯明寅長¶
省垣梧竹抱幽虚吏散蕭然似隠居風冷池亭猶㟁幘¶
日斜窗几有攤書身依明主忻難遇官佐戎機愧自疎¶
有美東曹稱獨歩腐儒何幸接簮裾¶
　　　淮漲¶
淮浦水深八尺強新城舊城如巨洋行舟欲泊苦迷㟁¶
居市半空惟堵墻浮橋鎖斷津吏悶逺湖口決漁人狂¶
顧我情非羡魚者臨淵終日詠滄浪¶
<pb:KR4h0117_WYG_473-41b>¶
　　　邊司徒悼亡次韻¶
萼綠華來曠世聞謫仙那得久人羣空将錦瑟傳孤調¶
無復鴛羅刺五紋月裏罷揺雕玉佩花時猶妬鬱金裠¶
東堂見說遺情在十二峰頭有暮雲¶
　　　苦熱¶
南京六月梅雨積温濕蒸炎悶殺人衣冠出門苦流汗¶
簿書堆案兼勞神何時中夜寒露滴安得北海氷壑隣¶
輸與䲭夷五湖客風江颯颯吹綸巾¶
<pb:KR4h0117_WYG_473-42a>¶
　　　答孟中丞雨中卧病見懐韻¶
使君真屬草𤣥才帝側仙官被命來曾向危途随羽翼¶
漫誇髙誼有陳雷文章幸藉江山麗懐抱多従風雨開¶
竊祿舊京公事簡不妨臨眺共銜杯¶
　　　金陵懐古¶
石城鍾阜擬仙洲虎踞龍蟠控上㳺昔在梁陳稱富麗¶
問誰臺榭枕山丘草青南浦有遺恨潮打西陵空暮愁¶
倦客中原頻送目斷鴻滄水逈悠悠¶
<pb:KR4h0117_WYG_473-42b>¶
　　　胡山人留飲¶
江春日日催野芳江上栁條金縷長襜車絡馬踏青早¶
石壇綺閣攀雲凉野人區區獻濁酤山鳥嚶嚶喧夕陽¶
醉來天地兩衾枕兹逰真入無何鄉¶
　　　秋興¶
碧水清霜冷緼袍無媒滄海詫相遭㝠鴻戀野有何意¶
獨鶴横秋他自髙三島樓臺生夢想二儀風雨入詩騷¶
誰人更念蘇司業為觧金龜換濁醪¶
<pb:KR4h0117_WYG_473-43a>¶
　　　一舸¶
淮隂南下惟煙水石埭晴湖蕩漾春楊栁青青歸興逺¶
鳬鷗片片客愁新三年天上無明赦随處江邊有逐臣¶
霄漢風雲多變態剛留一舸許相親¶
　　　初至縣¶
芙容殿裏罷通籍滄海洲邊逺寄家水客珊瑚秋蕩月¶
鮫人氷縠夜生花五湖今遂鴟夷舸三島終逢博望槎¶
鶴馭鼇竿真入手金符黄綬未須誇¶
<pb:KR4h0117_WYG_473-43b>¶
　　　建業旅思¶
清江碧石旅愁銷白下春生七十橋燕客楊園花學舞¶
采芳沙苑雨如潮西山拄笏忘言乆東海乗槎寄興遥¶
惆悵無緣遂幽志蓬萊歸去覔仙樵¶
　　　招歐翁飲酒¶
蠶叢萬里獨逰身碧水青山滿意春閒日旅懐聊自放¶
殊方節俗任相親少城燕子已無數錦里桃花半未勻¶
珍重賓曹老賓友銜杯莫厭過西隣¶
<pb:KR4h0117_WYG_473-44a>¶
　　　寄劉逺夫¶
曾陪丹陛持霜簡共謫窮荒歎晚途江外相思前夜夢¶
河壖歸到幾封書行藏自分青山好勲業畨驚白髮疎¶
君在濠梁多樂事人情觀盡最知魚¶
　　　寄張太㣲¶
悠悠江海獨逢春却對春風憶故人曠覽幾時同五嶽¶
舊逰何日更三秦移山志業空煙霧絶代文章付隠淪¶
欲託飛雲寄神物只愁龍劍化通津¶
<pb:KR4h0117_WYG_473-44b>¶
　　　蘇州别葛李遂¶
鸞彩飄翩吾國彦秋風邂逅闔閭城阿誰勾漏丹砂就¶
忽漫滄江白髮生吴女采菱潮月上蓬仙吹笛水龍驚¶
蘭尊畫舫聊今夕獨鶴逰雲萬里情¶
　　　客歎¶
長歎梅生投百粤何如鄒子困夷梁迷途重以風波惡¶
蓬鬢兼之嵗月長海内豪賢驚後輩人間節俗厭他鄉¶
青衫繡紱飛塵滿鳳徳能辭笑楚狂¶
<pb:KR4h0117_WYG_473-45a>¶
　　　過白渠訪王堯卿聞逰江南不遇¶
飛龍闕下黄門士辭却蒼生向草萊浮世幾年憂路廹¶
青山終日對花開三洲黄鵠難相並八月仙槎浪自囘¶
雲谷漫漫閉風雨綠莎侵上子真臺¶
　　　五月¶
五月涪江信水生凄迷風雨下䕫城舟經巴子峡東夜¶
心折清猿樹裏聲逐客漫搴幽岸芷孤臣空濯舊時纓¶
沅湘何處三閭國欲擬招魂弔屈平¶
<pb:KR4h0117_WYG_473-45b>¶
　　　旅興¶
旅逰日日滯歸槎嵗杪鴻飛苦憶家采采雨荒陶令菊¶
離離秋冷邵平𤓰幽時夢想烏皮几逺道愁吟白鼻騧¶
囘首乾坤真浪跡風塵荏苒一長嗟¶
　　　寄王錦夫¶
海沱揺裔木蘭舟悵望天人紫綺裘白日星辰迷上部¶
層霄雷雨灑𤣥丘三千錦帔真娥㑹十二鸞笙帝子逰¶
誰念葛洪丹竈冷萬峰雲裏獨悲秋¶
<pb:KR4h0117_WYG_473-46a>¶
　　　梁山¶
梁山黑水華陽國雲棧金牛只一門九折坂囘誰氏馭¶
三聲猿斷北來魂可堪作客音書絶賴有逢花酒盞繁¶
忽劇川南豺虎亂夜來歸夢遶中原¶
　　　寄郭价夫學士¶
玉堂清切紫宸朝獻納從容鬢雪銷君相明良新寳歴¶
神仙行隊舊丹霄時平重有金錢㑹海晏何煩銅柱標¶
苞鳳文章今瑞世莫從芸閣羡漁樵¶
<pb:KR4h0117_WYG_473-46b>¶
　　　江上寄俞國昌郁希正二同年¶
客思憐春春不違放晴江日轉暉暉苑深楊栁鶯能早¶
渚暖菰蒲雁未稀抱甕文人甘守拙焚魚學士最知幾¶
誰堪白首華軒戀誤却綸竿沙水磯¶
　　　寄趙舉人習¶
前年相見深相慰别去飄蓬復渺然懸榻可禁風雨夜¶
過江常夢孝㢘船漢家博士先三傳揚氏門生守太𤣥¶
何日雲霄排羽翮祥鸞逸鵠看髙騫¶
<pb:KR4h0117_WYG_473-47a>¶
　　　泰陵果園¶
柿晚紅含火梨秋脆得霜誰期陵樹果猶有舊臣嘗¶
　　　栁枝詞¶
休種江頭栁長條空自妍春來郎别妾不繫木蘭船¶
　　　漢上歌¶
楚山十日雨髙漲落江湖捲霧㳺龍去粘天白鳥呼¶
　　　二¶
漢水經秦塞飛流落九天騰波如虎眼愁殺上江船¶
<pb:KR4h0117_WYG_473-47b>¶
　　　三¶
悽斷羊公石多年卧草萊今人不堕泪古字日生苔¶
　　　葡萄¶
獨立山上桐髙風日摧委不及纒綿枝年年結成子¶
　　　雨秋¶
山城一夜雨客意巳深秋况對臨湖寺千松翠欲流¶
　　　閬中雜咏¶
碧栁長捎溆芳蕪綠繞灣山花齊繡日不肯放春閒¶
<pb:KR4h0117_WYG_473-48a>¶
　　　又¶
二月江山麗三巴書信稀野臺聊寓目時見楚雲歸¶
　　　又¶
春風幾時來幽嵓巳青峭野逕無人行孤花自相照¶
　　　秋興¶
宋玉天南客秋來愁自深清霜數行雁明月萬家砧¶
　　　宫詞¶
二月昭陽春巳和牡丹亭館幾經過門前亦有閒花樹¶
<pb:KR4h0117_WYG_473-48b>¶
玉輦不來庭草多¶
　　　夜聞子規¶
子規小鳥自呼名啼罷江樓巳四更枕上夢回猶是客¶
誰能不起故園情¶
　　　蕪城歌¶
煬帝看花太放顛錦㠶龍舸萬千千情多化作相思鳥¶
夜夜蕪城啼杜鵑¶
　　　又¶
<pb:KR4h0117_WYG_473-49a>¶
莫向隋宫問六朝瓊姬玉蕋巳煙消祗今惟有湖邊栁¶
猶對春風學舞腰¶
　　　海上雜歌¶
洋中洲島依然在人代沈銷竟不還石甬虚傳秦帝路¶
勾城誤指越王山¶
　　　白菊¶
清霜未許摧堅節明月真堪照素心耐可陶公岑寂後¶
野欄寒日草花深¶
<pb:KR4h0117_WYG_473-49b>¶
　　　送盧師邵侍御還京¶
王殿氤氲午夜香與君曾此侍龍牀不堪楚水巴山外¶
舊夢秋廻萬里長¶
　　　巴人竹枝歌¶
郎在荆門妾在家年年江上望歸槎荼䕷一樹髙如妾¶
縱有春風枉却花¶
　　　寄何粹夫¶
河渚迢迢雁去遲君今何處遂幽期梅花吹徧瑶笙冷¶
<pb:KR4h0117_WYG_473-50a>¶
靄靄天壇月落時¶
　¶
　¶
　¶
　¶
　¶
　¶
　¶
<pb:KR4h0117_WYG_473-50b>¶
　¶
　¶
　¶
　¶
　¶
　¶
　¶
　石倉歴代詩選巻四百七十三¶
