# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.769189
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百十
<pb:KR4h0117_WYG_110-1a>¶
欽定四庫全書¶
　石倉歴代詩選巻一百十¶
　　　　　　　　　　　　明　曹學佺　編¶
　方外七¶
　　釋脩睦¶
　　　秋日閒居¶
是事不相關誰人似此閒捲簾當白晝移榻對青山野¶
鶴眠松上秋苔長雨間嶽僧頻有信昨日得書還¶
<pb:KR4h0117_WYG_110-1b>¶
　　　宿岳陽開元寺¶
竟夕慿虚檻何當興歎頻往來人自老今古月長新風¶
逆漁沈唱松疎鶴露身無眠鐘又動幾客在迷津¶
　　　東林寺¶
欲去不忍去徘徊吟繞廊水光秋澹蕩僧好語尋常碑¶
古苔文疊山晴鐘韻長翻思南嶽上欠此白蓮香¶
　　　寄貫休上人¶
淺語亦關詩常流安得知楚郊來未乆吳地立多時玩¶
<pb:KR4h0117_WYG_110-2a>¶
月無人近歸林有鶴隨所居渾不逺相識偶然遲¶
　　　懐虚中上人¶
簷雨滴更殘思君安未安湘川聞不逺道路去尋難吟¶
髩霜應蝕禪衣雪漸寒倚松因獨立一鳥下江干¶
　　無悶¶
　　　暮春送人¶
折栁亭邊手重攜江煙澹澹草萋萋杜鵑不顧離人意¶
更向落花枝上啼¶
<pb:KR4h0117_WYG_110-2b>¶
　　　寒林石屏¶
草堂無物伴身閒惟有屏風枕簟間本向他山求得石¶
仍于石上看他山¶
　　景雲¶
　　　老僧¶
日照西山雪老僧門始開凍瓶粘柱礎宿火陷爐灰童¶
子病歸去鹿麋寒入來齋鐘知漸逺枝鳥下生臺¶
　　　谿叟¶
<pb:KR4h0117_WYG_110-3a>¶
谿翁居處靜谿鳥入門飛早起釣魚去夜深乗月歸露¶
香菰米熟煙暖荇絲肥瀟灑塵埃外扁舟一草衣¶
　　　畫松¶
畫松一似真松樹且待尋思記得無曽在天台山上見¶
石橋南畔第三株¶
　　法振¶
　　　病愈寄友¶
哀樂暗成疾卧中方月移西山有清士孤嘯不可追搗¶
<pb:KR4h0117_WYG_110-3b>¶
藥晝林靜汲泉隂澗遲微蹤與麋鹿逺謝求羊知¶
　　　送常大夫赴朔方¶
關山今不掩軍候鳥先知大漢嫖姚入烏孫部曲隨高¶
旌天外駐寒角月中吹歸到長安地花應再滿枝¶
　　　送人遊越¶
不須行借問為爾話閩中海島春寒雨江帆日暮風道¶
遊𤣥度宅身寄朗陵公此别何傷逺如今關塞通¶
　　　張舍人南溪别業¶
<pb:KR4h0117_WYG_110-4a>¶
新田繞屋半春畊藜杖閒門引客行山翠自成微雨色¶
溪花不隱亂泉聲漁家逺到堪留興公府懸知亦厭名¶
入夜更宜明月滿雙童呼出解吹笙¶
　　　月夜泛舟¶
西塞長雲盡南湖片月斜漾舟人不見卧入武陵花¶
　　　送友人之上都¶
玉帛徴賢楚客稀猿啼相送武陵歸潮頭望入桃花去¶
一片春帆帶雨飛¶
<pb:KR4h0117_WYG_110-4b>¶
　　栖白¶
　　　送禪師宗極歸玉峰¶
背郭去歸宿頭陀意頗濃鶴爭栖逺樹猿鬬上孤峰夜¶
戍經霜月秋城過雨鐘由來無定止何處訪高蹤¶
　　　尋山僧真勝上人不遇¶
松下禪栖所苔滋逕莫分青山春暮見流水夜深聞不¶
坐看山石應隨出定雲猿猱非可問巖谷日空曛¶
　　　邉思¶
<pb:KR4h0117_WYG_110-5a>¶
西北黄雲暮聲聲畫角愁隂山一夜雨白草四郊秋亂¶
㟁鳴寒渡飛沙入廢樓何時番色盡此地見芳洲¶
　　　送王鍊師歸嵩嶽¶
飄然緑毛節杳去洛城端隔水見秋嶽兼霜掃石壇一¶
溪松色古半夜鶴聲寒迴與人寰别勞生不可觀¶
　　　送石秀才¶
正是歎羇遊知音拜楚侯何須辭逺道自可樂扁舟倚¶
棹江洲雨聞猿島岫秋謝家山水興終日待詩流¶
<pb:KR4h0117_WYG_110-5b>¶
　　　月夜懐劉秀才¶
獨夜相思但自勞阮生吟罷夢雲濤此時小定未禪寂¶
古塔月中松磬高¶
　　　經廢宫¶
終日河聲咽暮空煙愁此地晝濛濛錦帆東去沙侵苑¶
玉輦西來樹滿宫魯客望津天欲雪朔鴻離㟁葦生風¶
那堪獨立思前事囘首殘陽雉堞紅¶
　　　贈識古法師¶
<pb:KR4h0117_WYG_110-6a>¶
重城深寺講初休却憶家山訪舊遊對月與君相送夜¶
聞蛩教我獨驚秋雲心杳杳難為别鶴性蕭蕭不可留¶
遥想孤舟清渭上飄然帆影起離愁¶
　　隠巒¶
　　　牧童¶
牧童見人俱不㑹盡著芒鞋戴篛笠朝陽未出衆山晴¶
露滴簑衣猶半濕二月三月時平原草初緑三箇五箇¶
騎羸牛前村後村來放牧笛聲纔一舉衆稚齊歌舞看¶
<pb:KR4h0117_WYG_110-6b>¶
看白日向西斜各自騎牛又歸去¶
　　　蜀中送人遊廬山¶
君遊正值芳春月蜀道千山皆秀發溪邊十里五里花¶
雲外三峰兩峰雪君上匡山我舊居松蘿抛擲十年餘¶
君行試到山前問山鳥只今相憶無¶
　　　琴¶
七條絲上寄深意澗水松風生十指自乃知音猶尚稀¶
欲教更入何人耳¶
<pb:KR4h0117_WYG_110-7a>¶
　　處黙¶
　　　題聖果寺¶
路自中峰上盤囘出薜蘿到江吳地盡隔㟁越山多古¶
木叢青靄遥天浸白波下方城郭近鐘磬雜笙歌¶
　　　逺煙¶
靄靄前山上凝光滿薜蘿高風吹不盡逺樹得偏多翠¶
與晴雲合輕將淑氣和正堪流野目朱閣意如何¶
　　　憶廬山舊居¶
<pb:KR4h0117_WYG_110-7b>¶
粗衣糲食老煙霞免抱衰顔惜嵗華獨鶴秪應山客伴¶
閒雲常在野僧家叢生嫩蕨粘松粉自落乾薪帶蘚花¶
明月清風舊相得十年歸恨可能賒¶
　　　題栖霞寺僧房¶
名山不取買山錢任構花宫近碧巔松檜老依雲裏寺¶
樓臺深鎻洞中天風經險嶂囘疎雨石倚危屏挂落泉¶
欲結茆庵體師住肯饒多少薜蘿煙¶
　　　山中作¶
<pb:KR4h0117_WYG_110-8a>¶
席簾高巻枕高欹門掩垂蘿蘸碧溪閒把史書眠一覺¶
起來山日過松西¶
　　卿雲¶
　　　長安言懐寄沈彬侍郎¶
故園棃嶺下歸路接天涯生作長安草勝為邊地花雁¶
南飛不到書北寄來賒堪羨神仙客青雲早致家¶
　　　送人遊塞¶
去去玉關路省君曾未行塞深多伏冦時靜亦屯兵雪¶
<pb:KR4h0117_WYG_110-8b>¶
每先秋降花嘗近夏生閒陪射鵰將應到受降城¶
　　　舊國里¶
舊居棃嶺下風景近炎方地暖生春早家貧覺嵗長石¶
房雲過濕杉徑雨餘香日夕竟無事詩書聊自强¶
　　曇域¶
　　　宿鄭諫議山居¶
堂開星斗邊大諫採薇還禽隠石中樹月生池上山涼¶
風吹詠思幽語隔禪關莫擬歸城計終妨此地閒¶
<pb:KR4h0117_WYG_110-9a>¶
　　　懐齊已¶
髩髯秋景兩蒼蒼靜對茅齋一炷香病後身心俱澹泊¶
老來朋友半凋傷峨&KR1453;山色侵雲直巫峽灘聲入夜長¶
猶喜深交有支遁時時音信到松房¶
　　雲表¶
　　　寒食日¶
寒食悲看郭外春野田無處不傷神平原壘壘添新塚¶
半是去年來哭人¶
<pb:KR4h0117_WYG_110-9b>¶
　　子蘭¶
　　　登樓憶友¶
物象逺濛濛周迴極望中帶煙千井樹和磬一樓風月¶
色寒沈地波聲夜颺空登臨無限趣恨不與君同¶
　　　華嚴寺望樊川¶
萬木葉初紅人家樹色中疎鐘揺雨脚秋水浸雲容雪¶
磧囘寒雁村燈促夜舂舊山歸未得生計欲何從¶
　　　與道侣同于水陸寺㑹宿¶
<pb:KR4h0117_WYG_110-10a>¶
論道窮心少有朋此時清話昔年曾柿凋紅葉鋪寒井¶
鵠墜霜毛著定僧風逓逺聲秋澗水竹穿深色夜房燈¶
出門盡是勞生者只此長閒幾箇能¶
　　　城上吟¶
古塜密于草新墳侵官道城外無閒地城中人又老¶
　　　襄陽曲¶
為憶南遊人移家大堤住千帆萬帆來盡過門前去¶
　　　蟬¶
<pb:KR4h0117_WYG_110-10b>¶
獨蟬初唱古槐枝委曲悲涼斷續遲雨後忽聞誰最苦¶
異鄉孤館憶家時¶
　　　長安早秋¶
風舞槐花落御溝終南山色入城秋門門走馬徴兵急¶
公子笙歌醉玉樓¶
　　懐楚¶
　　　謝友人見訪留詩¶
軒車誰肯到泉石自相親暮雨凋殘寺秋風悵望人庭¶
<pb:KR4h0117_WYG_110-11a>¶
新一片葉衣上十年塵賴有瑶華贈清吟愈病身¶
　　　送新平故人¶
常聽倉庚思舊友又因蝴蝶夢生涯一千餘里河連郭¶
三十六峰寒到家隂島宜分東虢雁晴樓高入上陽鴉¶
姜原廟北與君别應笑薄寒悲落花¶
　　恵標¶
　　　賦山¶
靈山藴麗名秀出寫蓬瀛香爐帶煙上紫蓋入霞生霧¶
<pb:KR4h0117_WYG_110-11b>¶
巻蓮花碧巖開石鏡明定知丘壑裏併佇白雲情¶
　　　又¶
峨睂信重險天目本仙居金華抱丹竈玉笥藴神書幽¶
人被薜荔怨妾採䕷蕪紫君無暮雨何時送故夫¶
　　　詠水¶
曾添疎勒井經湧貳師營玉津花色亮銀溪錦磧明舟¶
如空裏泛人似鏡中行持將符上善利物動高情¶
　　可朋¶
<pb:KR4h0117_WYG_110-12a>¶
　　　桐花鳥¶
五色毛衣比鳯雛深花叢裏秪如無美人買得偏憐惜¶
移向金釵重幾株¶
　　懐浦¶
　　　贈智舟三蔵¶
壯嵗心難伏師心伏豈難尋常獨在院行坐不離壇嶽¶
雪當禪暝松風入咒寒更因文字外多把史書看¶
　　　初冬旅舍蚤懐¶
<pb:KR4h0117_WYG_110-12b>¶
枕上角聲微離情未息機夢囘三楚寺寒入五更衣月¶
没棲禽動霜晴凍葉飛自慚行役早深與道相違¶
　　慕幽¶
　　　酬友人見寄¶
家國各萬里同吟六七年可堪隨北雁迢逓向南天水¶
共行人逺山將落日連春淮有雙鯉莫忘尺書傳¶
　　　三峽聞猿¶
誰向兹來不恨生聲聲都是斷腸聲七千里外一家住¶
<pb:KR4h0117_WYG_110-13a>¶
十二峰前獨自行瘴雨晩蔵神女廟蠻煙寒鎖夜郎城¶
憑君且莫哀吟好㑹待青雲道路平¶
　　善生¶
　　　送智光之南值雨¶
結束衣囊了炎州定去遊草堂方惜别山雨為相留又¶
得一宵話免生千里愁莫辭重卜日後㑹必經秋¶
　　　旅中答喻軍事問客情¶
一自遊他國相逢少故人縱然為客樂爭似在家貧畜¶
<pb:KR4h0117_WYG_110-13b>¶
恨霜侵髩摉詩病入神若非憐片善誰肯問風塵¶
　　尚顔¶
　　　懐智栖上人¶
臨水登山自有期不同遊子暮何之閒眠黙坐身堪賞¶
已去還來事可知林鳥隔雲飛一餉草蟲和雨呌多時¶
思君最易令人老倚檻空吟所寄詩¶
　　　峽中酬荆南鄭凖¶
山齋西向蜀江濆四載安居復有羣風雁勢高猶可見¶
<pb:KR4h0117_WYG_110-14a>¶
雪猿聲苦不堪聞新詩寫出難勝寳破衲行時却類雲¶
每喜泝流賔客説元瑜刀筆潤雄軍¶
　　　贈村公¶
紬衣木突此鄉尊白盡鬚睂眼未昏醉舞神筵隨鼓笛¶
閒歌聖代和兒孫黍苗一頃垂秋日茅棟三間映古原¶
也笑長安名利處紅塵半是馬蹄翻¶
　　　宿巴江¶
江聲五千里瀉碧急于絃不覺日又夜爭教人少年一¶
<pb:KR4h0117_WYG_110-14b>¶
汀巫峽月兩㟁子䂓天山影似相伴依依到客船¶
　　　遊邊¶
邉雲四顧濃飢馬嗅枯叢萬里八九月一身西北風偷¶
營天正黑戰地雪多紅昨夜東歸夢桃花暖色中¶
　　　居南嶽懐沈彬¶
石房開竹扉茗外獨支頥萬木還無葉百年能幾時隔¶
雲聞狖過截雨見虹垂因憶嶽南客晏眠吟好詩¶
　　　南中懐友生¶
<pb:KR4h0117_WYG_110-15a>¶
荔枝江下立望北幾思量隔海無書劄前年在漢陽瘴¶
村人起早銅柱象揩光居此成何事尋君過碧湘¶
　　理瑩¶
　　　送戴三徴君還谷口舊居¶
巖穴多遺秀公車屢逺招周王尊渭叟潁客傲唐堯出¶
處天波洽關河地勢遥瞻星吳郡夜作霧華山朝清論¶
虚重席閒居掛一瓢漁歌思坐酌宸渥寵行軺春為荷¶
裳煖霜因葛履消層崖懸瀑溜萬壑振清飈谷鳥還遷¶
<pb:KR4h0117_WYG_110-15b>¶
木場駒正食苗謝安何日起台鼎佇君調¶
　　𤣥寳¶
　　　路¶
南北東西去茫茫萬古塵關河無盡處風雪有行人險¶
極山通蜀平多地入秦營營名利者來往豈辭頻¶
　　　庾樓¶
郡樓名甚逺幾換見樓人庾亮魂應在清風到白蘋晴¶
軒分楚漢夜酒揖星辰何必匡山上獨言無世塵¶
<pb:KR4h0117_WYG_110-16a>¶
　　　寄華山司空圖¶
門徑放莎長往來投刺稀有時開御札特地掛朝衣嶽¶
信僧傳去仙香鶴帶歸他年二南化無復更衰微¶
　¶
　¶
　¶
　¶
　¶
<pb:KR4h0117_WYG_110-16b>¶
　¶
　¶
　¶
　¶
　¶
　¶
　¶
　石倉歴代詩選卷一百十¶
