# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.085693
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR4h0117_WYG_124-1a>¶
欽定四庫全書¶
　石倉歴代詩選巻一百二十四¶
　　　　　　　　　　　　明　曹學佺　編¶
　宋詩一¶
　　寇準¶
　　　奉聖㫖賦牡丹花(時正言/直館)¶
栽培終得近天家獨有芳名出衆花香遞暖風飄御座¶
葉籠輕靄襯明霞縦吟宜把紅牋擘留賞惟張翠幄遮¶
<pb:KR4h0117_WYG_124-1b>¶
深覺侍臣千載幸許隨仙仗看穠華¶
　　　江南春¶
波渺渺栁依依孤村芳草逺斜日杏花飛江南春盡離¶
腸㫁蘋滿汀洲人未歸¶
　　　追思栁惲汀洲之咏尚有遺妍因書一絶¶
杳杳烟波隔千里白蘋香散東風起日落汀洲一望時¶
愁情不㫁如春水¶
　　　暇日逰建平三閭故里廟貌荒涼慘動耳目噫¶
<pb:KR4h0117_WYG_124-2a>¶
　　　　賢者之祀世不絶享郡無正人遺棄若是感¶
　　　　事傷俗因留斯句¶
人生苦逺逰多是悲登眺况復念三閭遺蹤良可弔道¶
直出章華才髙逐邉徼寃聲噴夜江愁色迷烟嶠㫁碑¶
沒敗莎古木吟荒廟祠破少来奠岸峻稀停棹神容漬¶
老苔壊壁通殘照舊徑失朱門空庭起寒燒餘基雖索¶
寞清問長光耀旌賢誰再興勿使過者誚¶
　　　水閣晨起¶
<pb:KR4h0117_WYG_124-2b>¶
板閣常晏眠偶獨起清旦月落簷鳥語烟開客船散長¶
江色自澄汀樹聲空亂羣動又復然勞勞可長歎¶
　　　晩望有感¶
出門望寒野四顧惟椒坡憶昔楚大夫還此情如何殘¶
陽半明雨水落西風多因同下蔡恨不覺増悲歌¶
　　　南浦¶
春色入垂楊烟波漲南浦日落動離魂江花泣微雨¶
　　　長郊雨餘逺樹減翠新蟬忽鳴激耳嘹唳久客¶
<pb:KR4h0117_WYG_124-3a>¶
　　　　孤坐情如何哉形之於文聊以自遣¶
遙山夏雨歇逺樹涼風至憑欄偶開襟新蟬動秋思沙¶
溪潔細流庭木驚疎翠節候又復然幽憂斯所萃芳嵗¶
若奔流羲光不停轡感物悼前期誰知此時意¶
　　　雪霽池上¶
霽雪池上亭晴光扇泉石暖覺岸氷消静聞簷溜滴務¶
簡身暫閒景幽心自適極目望南山圭峯露微碧¶
　　　春日登樓懐歸¶
<pb:KR4h0117_WYG_124-3b>¶
髙樓聊引望杳杳一川平逺水無人度孤舟盡日横荒¶
村生㫁靄深樹語流鶯舊業通清渭沈思忽自驚¶
　　　再歸秦川¶
阮路何方盡西歸興未勞河流經陜狹山色入秦髙返¶
照明秋壘孤村接暮濤還如丁令至故里滿蓬蒿¶
　　　秋夜獨書勉詩友¶
西風驚萬木危坐思悠哉故國經年別秋鴻半夜来人¶
應多棄善天豈不憐才休學嚴夫子荒涼老釣臺¶
<pb:KR4h0117_WYG_124-4a>¶
　　　秋日原上¶
蕭蕭古原上景物感離腸逺嶠收殘雨寒林帶夕陽溪¶
聲迷竹韻野色混秋光吟罷還西望平沙起雁行¶
　　　秦中感懐寄江外知巳¶
念子隔江海浩然時已秋蟬鳴闗外樹人在水邉樓髪¶
白猶捜句時清尚旅逰遙思當永夜不寐向孤舟¶
　　　水村即事¶
虚齋臨逺水吟釣度朝晡葦㟁秋聲合莎亭鶴影孤片¶
<pb:KR4h0117_WYG_124-4b>¶
雲藏疊巘野燒起寒蕪獨步時吟望離人隔五湖¶
　　　暮秋感興¶
苒苒前期逺窮途一可傷有時聞落葉不語立殘陽塞¶
草秋先白溪沙晩更光那堪望天末燕雁又成行¶
　　　冬夜旅思¶
年少嗟羇旅烟霄進未能江樓千里月雪屋一龕燈逺¶
信憑邉雁孤吟寄嶽僧爐灰愁擁坐硯水巳成氷¶
　　　初夏雨中¶
<pb:KR4h0117_WYG_124-5a>¶
緑樹新隂暗井桐雜英當砌墜疎紅重門寂寂經初夏¶
盡日垂簾細雨中¶
　　　感興寄蓮嶽一二詩禪友¶
西風傷逺別前計竟成非芳草此時暮故山何日歸禪¶
應同雅道貧合長天機飜憶雲浮侣無憀對夕暉¶
　　　湖上作¶
極目望南浦望中生逺思雁沈芳草渡燒㫁夕陽陂嵗¶
月寒萍梗江山念別離泪餘清夜夢暫與白雲期¶
<pb:KR4h0117_WYG_124-5b>¶
　　　鄴北旅中懐友人¶
浮世多塵事悠悠難定期夢闌懐逺夜秋盡望鄉時道¶
在應無悶風亡自業詩何當歸釣渚搘肘一沈思¶
　　　楚江夜懐¶
西風生逺水蕭颯度吟臺明月夜還滿故人秋未来寒¶
蛩啼暗壁敗葉下蒼苔誰念空江外年年首重迴¶
　　　巴東寒食¶
春雨蕭蕭寒食天逺行猶在楚江邉人思故國迷殘照¶
<pb:KR4h0117_WYG_124-6a>¶
鳥隔深花語㫁烟薄宦未能酬壯節良時空自感流年¶
因循未學陶潛興長見孤雲倍黯然¶
　　　歸州留別傅君¶
楊栁如絲拂畫橋此中留語欲魂銷還愁別後巴東館¶
獨聴空江半夜潮¶
　　　余頃従穰下移涖阿陽洎出中書復領分陜惟¶
　　　　兹二鎮俯接洛都皆山河襟帶之地也每凭¶
　　　　髙極望思以詩句狀其物景久而方成絶句¶
<pb:KR4h0117_WYG_124-6b>¶
　　　　書於河上亭壁¶
堤草惹烟連野緑岸花經雨壓枝紅年来多病辜春醉¶
惆悵河橋酒斾風¶
蟬鳴日午樹隂濃避暑行吟獨杖笻却愛野雲無定處¶
水邉容易聳竒峰¶
岸闊檣稀浪渺茫獨凭危檻思何長蕭蕭逺樹疎林外¶
一半秋山帶夕陽¶
暮天寥落凍雲垂一望危亭欲下遲臨水數村誰畫得¶
<pb:KR4h0117_WYG_124-7a>¶
淺山寒雪未銷時¶
　　　送人¶
客亭殘照裏歌闋獨南行芳草無㫁色離人多別情逺¶
塗方不極長笛更飛聲莫動鄉闗念徒令白髪生¶
　　　栁¶
曉帶輕烟間杏花晩凝深翠拂平沙長條別有風流處¶
密映錢塘蘇小家¶
　　　南陽春日¶
<pb:KR4h0117_WYG_124-7b>¶
水滿池塘花遶城日斜南陌暖風輕千門栁色春烟淡¶
獨倚髙樓聞暮鶯¶
　　　中書秋日有懐青社舊逰¶
掖垣秋色生雞樹忽憶青丘感舊情曽倚西樓吟暮雨¶
數峰寒碧遶髙城¶
　　　送轉運梅學士赴邉郡¶
悵飲惜離羣窮邉去路分雪深山館夜孤雁背燈聞¶
　　　又¶
<pb:KR4h0117_WYG_124-8a>¶
絶塞程苦逺窮隂嵗欲殘石城歸夢㫁隴月照人寒¶
　　　秋懐¶
輕雲不動日微隂髙樹無風秋色深獨聴暮蟬臨水坐¶
十年林壑阻歸心¶
　　　秋¶
自古名髙衆毁歸只應身退是知機林風驚㫁西窓夢¶
一夜秋聲憶翠微¶
　　　秋齋¶
<pb:KR4h0117_WYG_124-8b>¶
霽景有誰同逺望秋懐無奈只悲歌雲收逺嶠凝嵐翠¶
雨歇空庭敗葉多¶
　　　無題¶
金甲珠襦鏁繡扃杜城殘月葬娥英春風候館花如雪¶
空有鶯傳度曲聲¶
　　　巴東驛秋日晩望¶
楚驛獨閒望山村秋暮天數峰横夕照孤笛起江船遣¶
恨須言命㝠心漸學禪遲遲未回首深谷暗寒烟¶
<pb:KR4h0117_WYG_124-9a>¶
　　　南平驛¶
心隨流水還鄉國身向青山上屈盤逺夢不成秋雨細¶
西風一夜客亭寒¶
　　　東歸再經峽中¶
復命經三峽波瀾極目愁片雲生㫁壁孤石礙中流道¶
路連巴塞風烟接楚丘重来登望處因念昔年逰¶
　　　舂陵聞雁¶
危欄秋盡偶来凭霜落秋山爽氣澄誰道衡陽無雁過¶
<pb:KR4h0117_WYG_124-9b>¶
數聲殘日下舂陵¶
　　　荆南秋望¶
西風吹户牖獨自客荆蠻積水浮秋漢微陽淡逺山蟬¶
稀疎葉盡雨歇片雲閒何日忘簮紱深居石室間¶
　　　秋日¶
栁衰蟬噪寒烟沒地迥山遙暮雨收宛是昔年秋氣味¶
只添多病與離愁¶
　　　留題洛北羅漢閣¶
<pb:KR4h0117_WYG_124-10a>¶
地髙閣迥宜閒望望盡雲山首懶迴林下野僧應笑我¶
半年旌斾四曽来¶
　　　輦下春日¶
雨餘宫闕麗春隂三月花光照上林誰倚青樓望歸騎¶
日斜南陌栁烟深¶
　¶
　¶
　¶
<pb:KR4h0117_WYG_124-10b>¶
　¶
　¶
　¶
　¶
　¶
　¶
　¶
　石倉歴代詩選巻一百二十四¶
