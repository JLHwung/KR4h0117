# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.953123
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百五十九
<pb:KR4h0117_WYG_159-1a>¶
欽定四庫全書¶
　石倉歴代詩選巻一百五十九¶
　　　　　　　　　　　　明　曹學佺　編¶
　宋詩三十六¶
　　鄒浩¶
　　　寄樓謙中¶
三年客揚州鄙吝誰與晤美人海上來青眼獨余顧荒¶
凉弔遺蹤每每㕘杖屨敗意無俗物欣快平生遇陶丘¶
<pb:KR4h0117_WYG_159-1b>¶
今杜門習懶殆成痼麈尾挂壁間琴書自朝暮匡山正¶
倚天枕漱實幽趣清壯増筆力重規謫仙句相望越千¶
里款叚不獲驅何當繼疇昔把手論情素惟有月下桐¶
秋聲已如故¶
　　　効十二屬體¶
區區鼯䑕技不優鼓刀要使無全牛力探虎穴必有獲¶
縱如兔窟焉能謀好龍既久乃龍至畫蛇添足豈蛇侔¶
驄馬御史風烈在瘦羊博士聲名流棘端猶作刻猴用¶
<pb:KR4h0117_WYG_159-2a>¶
寳鼎忽患烹雞求相狗他年㑹見賞牧豕海上非吾憂¶
　　　陶丘(得傍/字)¶
山河融結皆竒狀此丘之形誰與剏一成為敦再為陶¶
二帝昌時已詢訪至今禹貢名字存氣勢仍容菏澤傍¶
普天率土此其中雜還舟車來四向分茅開國南面尊¶
屢致千金謝齊相爾來日月幾春冬興廢相尋人物上¶
紛紛萬事已塵埃此丘迤邐初無恙平生苦死嗜登臨¶
准擬攜笻事疎放冷雲寒日滿荆榛蕞爾令人重悽愴¶
<pb:KR4h0117_WYG_159-2b>¶
㑹須東走泰山巔縱目乾坤更何障¶
　　　次韻羅正之提刑見寄¶
天邊故人贈明月恍惚如臨滄海闊幾年麈尾阻清談¶
一日中腸寛百結鍾君骨朽誰能琴流水髙山猶到今¶
平生宫徵愧伯牙邂逅夫子還知心相期端欲追前古¶
諸事斯言逃責數青雲窮達豈須論廊廟由來齊子午¶
　　　王景亮攜晁無咎清美堂記來求詩為賦此一¶
　　　　篇¶
<pb:KR4h0117_WYG_159-3a>¶
先生不出二十年幅巾種樹老盧泉盧泉水木清且妍¶
築堂流水茂樹間晁侯作記筆如椽畫欄素壁青瑤鐫¶
明珠白璧光射天先生矜詫喜欲顛春歸野岸緑漪漣¶
青山東缺如斷環雪消風軟山蒼然杏梢紅破臙脂寒¶
先生醉狂夢思山自駕草車束塵編上堂讀書門晝關¶
金徽朱絲弄猗蘭相思古人太古前若非豪士魯仲連¶
即是幽人梁伯鸞先生好學老益堅少時不信功名艱¶
青衫屢補靴决穿晩知有命絶可憐歸來自買汶上田¶
<pb:KR4h0117_WYG_159-3b>¶
䆉稏香露凝秋殷只知留客有酒錢肯問釜粥寒韲酸¶
拖金曳繡卷曉班何似布褐煖且寛先生所願一何廉¶
貴人孰與先生賢朱門銅臭厨肉羶夜闌白月照管絃¶
美人一笑夭桃然安知賢達死丘園正恐後世終無傳¶
此意已輸先生先我今欲歸無由縁蕙帳依約聞清猿¶
何時相從一醉眠棃花楊柳傍禁煙曽㸃浴沂春衣單¶
徳公渡沔應已還山中桂枝聊攀援¶
　　　三朡亭¶
<pb:KR4h0117_WYG_159-4a>¶
結搆安在哉荒涼但郊藪無言對斜陽青天漫搔首惟¶
餘舊時春年年暗榆柳棄置勿復論興衰古來有¶
　　　成陽¶
茅茨土階不圖好想見遊宫滋草草有時警蹕從天來¶
誶語應無路傍老可封之民紛萬邦豈獨兹城知所保¶
穀林南畔今何如煙草茫茫車馬道¶
　　　韓園¶
春風挽我出邂逅陪友生濵湖足勝事繫馬聊班荆疎¶
<pb:KR4h0117_WYG_159-4b>¶
柳傲清淺孤芳媚清明禽哢雜魚躍日轉無人行此間¶
已深趣繼踵仍髙情犀局自勝負玉軫誰虧成盈樽不¶
在飲㑹意時一傾豈減七賢遊亦云四者并如何渺茫¶
外忽起絲竹聲未暇從爾為目斷陘山横¶
　　　次韻仲弓見懐¶
與子風雨散掩關非世喧琴書到古人危坐屢忘言何¶
當同此趣脱畧文物繁嵗晏猶清居厲節真王尊¶
　　　次韻崔光先見簡作詩催春色¶
<pb:KR4h0117_WYG_159-5a>¶
春遊有客忘朝暮酷似經星好風雨豈知仲蔚長蓬蒿¶
寂寂儒宫栽一畝新詩故委黄耳來舌在驚疑為頻吐¶
鴻鈞宻運掃轍蹤萬物終然歸鼓舞去年枯槁欲樵蘇¶
今已蕃鮮媚農圃我家吹律信參天苗裔非才閴無覩¶
族寒官冷自離竒安能仰贊媧皇補廟堂爕理皆少年¶
佇見囊金罄花塢¶
　　　次韻徳符過曽園¶
東方澹殘星車馬各有之心落聲利間搖搖無靜時幽¶
<pb:KR4h0117_WYG_159-5b>¶
人獨朝徹蟾光濯漣漪賦詩鷗鷺邊妙絶中郎詞青眸¶
正相嚮白駒忽已馳歸來過我談聞風徒振衣¶
　　　戲世美¶
楊家絶藝十六絃公卿往往趨賔筵妙齡才子更豪酌¶
月中醉倒西湖船楚宫殘夢幾春曉五陵好事猶喧傳¶
只今展江嘗託足香風帶恨留苔錢誰令故人不他寓¶
朅來亭上仍秋天幽花脉脉鑑清潩似與當塗爭蚩妍¶
此心如水亦滉漾那堪銲撥還鏘然驊騮夜半解歸鐙¶
<pb:KR4h0117_WYG_159-6a>¶
青燈炯炯空韋編砧聲漁唱起何許坐久波面生寒煙¶
故應鷗鷺有深意忽焉鼓翅鳴窓前¶
　　　次韻徳符訪世美¶
秋晨飯香積舉袂清風生朅來展江道老木森亭亭纎¶
埃不隨步昨宵寒露零人境兩相值簡編煥新晴遷固¶
久黄壤椽筆窺羣英崔子獨異趣一笑鉛槧輕詩成似¶
金鑰為我開塵扃¶
　　　次韻韓君表雪中感懐¶
<pb:KR4h0117_WYG_159-6b>¶
龍衣不解顏憂民向來急天髙委真符年豐兆原隰連¶
山水氣昬過雲雁聲澁先春凌馬奔投隙作塵入瀕竹¶
乍蕭蕭驚風還汲汲頗輕花鬬狂肯共雨爭濕夜半回¶
曉光木杪森鵠立開編適吾心鼓枻輟清集一飽儻可¶
償萬事非所及想見秋稼前腰鎌荷青笠¶
　　　次韻和韓大資湖光亭對雪之什¶
巖廊未旋歸故國聊自晦塵表澹崧髙胷中妙天對豐¶
年隨政還嘉雪徧境内從容陟九層指顧紛百態經綸¶
<pb:KR4h0117_WYG_159-7a>¶
動初心枯槁入長嘅雖陳北海樽終念東臯耒只應沙¶
路乾依前符帝賚¶
　　　次韻世美見寄¶
鼻端漫故蠅心與天地逺判合亦何常從古車輪轉君¶
不見儒衣攘攘趍白頭幾人管鮑情相投我豈季子難¶
之鄒行矣同聽黄栗留¶
　　　再宿南堂分韻得星字¶
夕雲不成雨冉冉東南征涼月挂河漢鮮風起階庭蛩¶
<pb:KR4h0117_WYG_159-7b>¶
韻響新織螢光駛流星誰知亦有念夙駕在青㝠¶
　　　詠路¶
赤路如龍蛇不知幾千丈出沒山水間一下復一上伊¶
余獨何為與之同俯仰¶
　　　榴花¶
閣東閣西安石榴兩株相映花枝稠山髙江闊萬木葉¶
獨此爛熳開不休有如牙門集纓紱碧油幢外紅光浮¶
又如青天駐羲御火龍鱗鬛驚人眸朝朝暮暮看愈好¶
<pb:KR4h0117_WYG_159-8a>¶
直若有意寛離憂無窮歸念姑且置欄邊取醉商聲謳¶
　　　仙宫嶺¶
曉雲生嶺端遮日成清陰炎氛遽辟易興逸安能禁仙¶
宫風塵表髙髙百千尋石路上曲折健足猶難任綽約¶
兩仙子雙鬟坐沈吟巫覡意何許門窓藤蔓深樵叟向¶
我言自古傳至今去州五十里有峒鬱森森陶家李家¶
女年各勝巾衿恍惚若逢遇相與登﨑崯一朝作蟬蜕¶
英魂不墜沈鄉人共祠之髣髴來顧歆水旱禱輒應民¶
<pb:KR4h0117_WYG_159-8b>¶
吏同所欽言已叟仙去四望袪煩襟回環萬峯巒挿雲¶
皆玉簪滔滔兩川流㑹合通梧潯虚徐韻長松飛鳴集¶
珍禽我罪貸五鼎我軀重千金雖居瘴癘鄉肯使瘴癘¶
侵囊衣完舊裾匣劍存初鐔中和王度新祈招詠愔愔¶
賜環諒匪朝聊以寫我心¶
　　　有感¶
雲回雨歇天欲晴鵓鳩喚婦皆和聲山南山北樹陰裏¶
歡然相趂爭飛鳴伊余流竄止平樂妻孥尚寄瀟湘城¶
<pb:KR4h0117_WYG_159-9a>¶
五嶺横空喚不聞不如鵓鳩猶有情¶
　　　九日對菊¶
不雨江亦乾草木翳塵土重陽到眼前菊蘂猶未吐鄰¶
家一株來髙才尺四五種之小庭中亦自足風矩摘葉¶
以當花茱萸可為伍泛我流霞杯喜色動眉宇頹然逍¶
遙遊妙處有誰覩淵明何人斯東籬傲今古¶
　　　少隠惠所畫瀟湘雪景¶
永州城北十五里二水初同為一水天花開玉滿前飛¶
<pb:KR4h0117_WYG_159-9b>¶
人在故人亭子裏¶
　　　其二¶
將謂雪消無覔處元來只在毫端住為余展出凍雲天¶
一片瀟湘宛如故¶
　　　次韻錢岊雪中¶
六出飛瓊玖雲愁正臘天寒聲生宻竹爽氣徹純綿故¶
苑風初靜重樓月向圓何當酬此景蘸甲引金船¶
　　　次韻王賢良贈陽先生¶
<pb:KR4h0117_WYG_159-10a>¶
修塗幾閲嵗終窮鶴唳猿啼蕙帳空杖屨何當歸舊隠¶
靜看五柳颺春風¶
　　　戲孫揚休¶
耿耿僧房寄日邊晩移窮巷避諠闐羮藜不飽同攻苦¶
秣馬言歸獨處先木葉已隨風力逺霜輪行作璧形圓¶
衣冠返敝文昌路何似髙堂坦腹眠¶
　　　石適中¶
南明山下讀書堂曽許寒生借燭光髙義豈殊親骨肉¶
<pb:KR4h0117_WYG_159-10b>¶
令人無復念家鄉那知十載天涯别忽起三泉薤露傷¶
追恨故時攜手處焉能執紼助棺傍¶
　　　發山口堤上¶
煙籠官柳柳籠堤風引澄波細細移駿馬不知鞍上意¶
回頭已是獲麟陂¶
　　　戲王寛之¶
晩來聞説醉黄封絃管欣欣急雨中應笑西鄰少風味¶
一爐沈水對梧桐¶
<pb:KR4h0117_WYG_159-11a>¶
　　　湖上雜詠¶
何處清風作晩涼解衣相與面滄浪青萍紫芡令人恨¶
遮却瑠璃萬頃光¶
濵湖一一敞雕欄自是黄塵不汝閒今日舒眉寧易得¶
未應輕作剡溪還¶
　　　聽泉¶
天中懸日月激激正鳴泉洗耳豈吾事披襟聊石邊焦¶
桐無雜弄佩玉有羣仙欲識偃溪語于今蹄與筌¶
<pb:KR4h0117_WYG_159-11b>¶
　　　順陽東山下小池¶
行盡江山知幾重山前池沼尚殘紅塵埃滿眼欣相見¶
駐馬垂楊夾岸風¶
　　　送薛唐卿赴省試¶
河東文物久塵埃之子亭亭鬱有材已見中天鳴鸑鷟¶
不應環堵更蒿萊緑衣春色知誰共青簡風流自此開¶
傾耳西州人快意玉階曽上直言來¶
　　　次韻酬徳符湖上春色¶
<pb:KR4h0117_WYG_159-12a>¶
乘風曽到水精宫春色推輪目力中幾處梅花傲殘雪¶
不隨桃李事輕紅¶
　　　與仲孺述之世美東禪納涼校韓文世美以韓¶
　　　　公召先去¶
清風多處是精廬飯罷俱來校異書車馬焉能落吾事¶
未斜桐影且安居¶
　　　洗竹¶
欣欣花草不關心絶倒宫庭一畝陰夏籜隕風栽幾日¶
<pb:KR4h0117_WYG_159-12b>¶
秋筠要月擬千尋攜持斤斧從他怪繚繞闌干著意深¶
全是吳中舊瀟灑過門應喜伴龍吟¶
　　　南堂¶
倦來搘策立階除深喜官中似隠居寒日西流報衙皷¶
紛紛清影上圖書¶
　　　湖上訪世美不遇¶
夜雨朝晴似蜀天湖光山色故人邊琵琶不許陪犀麈¶
聽水亭東一黯然¶
<pb:KR4h0117_WYG_159-13a>¶
　　　次韻陳君益見寄¶
冉冉嵗云暮泠然流水心他邦勤短策今日慰孤斟竹¶
韻凌風逺花光受月侵毫端落珠琲三復故情深¶
　　　次韻羅正之朝散到臨頴見寄¶
何事委天數平生嗤李尋同時得君子如古惜分陰白¶
髪日非故黄花秋似深誰知千里駕中有嵗寒心¶
　　　代書招徳符¶
北風鳴四野飢鳥下黄昬寒燭照無寐孤懐誰與論伊¶
<pb:KR4h0117_WYG_159-13b>¶
余賦招隠撫事倍銷魂莫使衡門下朝來獨負暄¶
　　　曽氏北園¶
蘇郎北闕未尋盟崔子西山尚掩扃矯首空庭問懐抱¶
天髙無路雁邊青¶
　　　鄰家集射¶
牆東金鼓不停喧知是將軍奕世孫莫浪鳴弓向飛雁¶
年年一度到中原¶
　　　次韻君表送仲弓迴有作¶
<pb:KR4h0117_WYG_159-14a>¶
北野陰成幄崇朝得暫休班荆無濁酒交轡有清流風¶
絮閒相逐晴絲懶自遊吾行亦朝夕未擬問功裘¶
　　　春陰¶
極目三封日易斜無因重守故庭花春陰又是憐芳草¶
燕子飛來知幾家¶
　　　初夏過西苑呈商居平程良弼二年兄¶
紅香吹盡緑陰垂恰似當年錫宴時今日玉津樓下過¶
午聲依舊囀黄鸝¶
<pb:KR4h0117_WYG_159-14b>¶
　　　仁老寄墨梅¶
前年謫向新州去嶺上寒梅正作花今日霜縑玩標格¶
宛然風外數枝斜¶
　　　池上¶
荷花荷葉滿池塘柄柄搖風作晩涼忽憶新開湖裏過¶
遶船終日送清香¶
　¶
　石倉歴代詩選巻一百五十九¶
