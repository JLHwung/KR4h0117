# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.844873
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百十三
<pb:KR4h0117_WYG_113-1a>¶
欽定四庫全書¶
　石倉歴代詩選巻一百十三¶
　　　　　　　　　　　　明　曹學佺　編¶
　唐一百¶
　閨秀¶
　　士人妻(武后/朝)¶
　　　詠離别難¶
此别難重陳花飛復戀人來時梅覆雪去日栁含春物¶
<pb:KR4h0117_WYG_113-1b>¶
候催行客歸途淑氣新剡川今已逺魂夢暗相親¶
　　林氏(薛元曖妻/丹陽人)¶
　　　送男彦輔在貶詩¶
他日初投杼勤王在隠兵有辭期不罰積意許相仍謫¶
宦今何在銜寃猶未勝天涯分越徼驟騎速毗陵腸斷¶
荼非苦書傳寫豈能淚添江水逺心劇海雲蒸明月珠¶
難識甘泉賦可稱但将忠報主何懼㸃青蠅¶
　　張夫人(吉中/孚妻)¶
<pb:KR4h0117_WYG_113-2a>¶
　　　拾得華氏花鈿以詩寄贈¶
今朝妝閣前拾得舊花鈿粉汚痕猶在塵侵色尚鮮曾¶
經&KR0655;手製貼向翠眉邊能助千金笑如何忍棄捐¶
　　　栁絮¶
靄靄芳春朝雪絮起青條或值花同舞不因風自飄過¶
尊浮綠醑拂幌綴紅綃那用持愁翫春懷不自聊¶
　　　古意¶
轆轤曉轉素絲鞭桐聲夜落蒼苔磚涓涓吹溜若時雨¶
<pb:KR4h0117_WYG_113-2b>¶
濯濯嘉蔬非用天丈人不解此中意抱甕當時徒自賢¶
　　　拜新月¶
拜新月拜月出堂前暗魄深籠桂虛弓未引弦拜新月¶
拜月妝樓上鸞鏡未安臺蛾眉已相向拜新月拜月不¶
勝情庭前風露清月臨人自老人望月長生東家阿母¶
亦拜月一拜一悲聲斷絶昔年拜月騁容儀如今拜月¶
淚雙垂囘看衆女拜新月却憶閨中年少時¶
　　　誚喜鵲¶
<pb:KR4h0117_WYG_113-3a>¶
疇昔鴛鴦侣朱門賀客多如今無此事好去莫相過¶
　　趙氏(冦坦/母)¶
　　　擬古意¶
鬱蒸夏将半暑氣扇飛閣驟雨滿空來當軒捲羅幕度¶
雲開夕霽宇&KR2586;何清廓明月流素光輕風換炎爍孤鸞¶
傷對影瑶瑟悲别鶴君子去不還揺心欲何託¶
　　　其二¶
金菊延清霜玉壺多美酒良人乆不歸芳菲豈常有不¶
<pb:KR4h0117_WYG_113-3b>¶
惜芳菲歇但傷離别乆含情罷斟酌凝怨對牕牖¶
　　　其三¶
霽雪舒長夜寒雲伴秋谷嚴風振秙條啼猿抱氷木所¶
嗟逰宦子少小荷天祿前程未云至悽愴對車僕嵗寒¶
成詠歌日暮棲林樸不憚行路險空悲年運促¶
　　蔣馧(彦輔/之孫)¶
　　　贈鄭女古意¶
昨夜巫山中失却陽臺女朝來香閣重獨伴楚王語艶¶
<pb:KR4h0117_WYG_113-4a>¶
陽灼灼河洛神珠簾繡戸朱樓春能彈箜篌弄&KR0655;指愁¶
殺門外少年子笑開一面紅粉粧東園幾處桃花死朝¶
理曲暮理曲獨坐窓前一片玉行也嬌坐也嬌見之令¶
人魂魄銷堂前錦褥紅地爐緑沈香榼傾屠蘇解佩時¶
時歇歌管芙蓉帳裏蘭麝滿挽起羅衣香不斷滅燭每¶
嫌秋夜短¶
　　　贈故人¶
昔别容如玉今來鬂若絲淚痕應共見腸斷阿誰知¶
<pb:KR4h0117_WYG_113-4b>¶
　　張文姬(鮑㕘/軍妻)¶
　　　詠雙槿樹¶
綠葉競扶疎紅姿相照灼不學桃李花亂向春風落¶
　　　池上竹¶
此君臨此池枝低水相近碧色綠波中日月流不盡¶
　　　沙上鷺¶
沙頭一水禽鼓翼揚清音只待髙風便非無雲漢心¶
　　　溪口雲¶
<pb:KR4h0117_WYG_113-5a>¶
溶溶溪口雲纔向溪中吐不復歸溪中還作溪頭雨¶
　　郎大家宋氏¶
　　　詠采桑¶
春來南雁歸日去西蠶逺妾思紛何極君逰殊未返¶
　　　朝雲引¶
巴西巫峽指巴東朝雲觸石上朝空巫山巫峽髙何已¶
行雨行雲一時起一時起三春暮春暮若言來且就陽¶
臺路¶
<pb:KR4h0117_WYG_113-5b>¶
　　　擬晉女劉妙容宛轉歌二首¶
風已清月朗琴復嗚掩抑非千態殷勤是一聲歌宛轉¶
宛轉和且長願為雙黄鵠比翼共翺翔¶
　　　其二¶
日已暮長簷鳥聲度望君君不來思君君不顧歌宛轉¶
宛轉那能異棲宿願為形與影出入恒相逐¶
　　田娥¶
　　　寄逺詩¶
<pb:KR4h0117_WYG_113-6a>¶
憶昨㑹詩酒終日相逢迎今來成故事嵗月令人驚淚¶
流紅粉薄風度羅衣輕難為子猷志虛負文君名¶
　　　攜手曲¶
攜手共惜芳菲節鶯啼錦花滿城闕行樂逶迤念容色¶
色衰祇恐君恩歇鳳笙龍管白日隂盈虧自感中天月¶
　　喬氏(喬知/之妺)¶
　　　詠破簾¶
已漏風聲擺繩持也不禁一從經落節無復有貞心¶
<pb:KR4h0117_WYG_113-6b>¶
　　侯氏(張揆/妻)¶
　　　繡龜形詩¶
暌離已是十秋强對鏡那堪重理妝聞雁幾囘修尺素¶
見霜先為製衣裳開箱疊練先垂淚拂杵調砧更斷腸¶
繡作龜形獻天子願教征客早還鄉¶
　　趙氏(杜羔/妻)¶
　　　雜言寄杜羔¶
君從淮海逰再過蘭杜秋歸來未須臾又欲向梁州秦¶
<pb:KR4h0117_WYG_113-7a>¶
州秦嶺西棧道與雲齊羗蠻萬餘落矛㦸自髙低已念¶
寡儔侣復慮勞攀躋丈夫重志氣兒女空悲啼臨卭滯¶
逰地肯顧濁水泥人生賦命有厚薄君但遨逰妾寂寞¶
　　　贈羔下第¶
良人的的有竒才何事年年被放囘如今妾面羞郎面¶
若到來時近夜來¶
　　　聞杜羔登第¶
長安此去無多地鬱鬱葱葱佳氣浮良人得意正年少¶
<pb:KR4h0117_WYG_113-7b>¶
今夜醉眠何處樓¶
　　　代杜羔贈人¶
澹澹春風花落時不堪秋望更相思無金可買長門賦¶
有恨空吟團扇詩¶
　　孫氏(孟昌/期妻)¶
　　　聽琴詩¶
玉指朱弦軋復清湘妃愁怨最難聽初疑颯颯涼風勁¶
又似蕭蕭暮雨零近若流泉來碧嶂逺如𤣥鶴下青㝠¶
<pb:KR4h0117_WYG_113-8a>¶
夜深彈罷堪惆悵霧濕蘭叢月滿庭¶
　　　白爉燭詩贈人¶
景勝銀缸香比蘭一條白玉逼人寒他時紫禁春風夜¶
醉草天書仔細看¶
　　　謝人送酒¶
謝將清酒寄愁人澄澈甘泉氣味真好是綠牕風月夜¶
一杯揺蕩滿懐春¶
　　裴柔之(元稹/妻)¶
<pb:KR4h0117_WYG_113-8b>¶
　　　答外詩¶
侯門初擁節御苑栁絲新不是悲殊命惟愁别近親黄¶
鶯遷古木朱履徙清塵想到千山外滄州正暮春¶
　　鄭紹蘭(鄭行/先女)¶
　　　燕足寄夫書¶
我壻去重湖臨窓泣血書殷勤憑燕翼寄與薄情夫¶
　　張氏(彭抗/妻)¶
　　　寄外詩¶
<pb:KR4h0117_WYG_113-9a>¶
乆無音信别羅幃路逺迢迢音問稀聞君折得東堂桂¶
折罷那能不暫歸¶
　　　其二¶
驛使今朝過五湖殷勤為我報狂夫從來誇有龍泉劍¶
試割相思得斷無¶
　　慎氏(名三史嚴瓘/夫妻毘陵人)¶
　　　留别詩¶
當時心事已相闗雨散雲飛一餉間便挂孤㠶從此去¶
<pb:KR4h0117_WYG_113-9b>¶
不堪重過望夫山¶
　　崔氏(盧象/妻)¶
　　　述懷詩¶
不怨盧郎年紀大不怨盧郎官職卑自恨妾身生較晚¶
不及盧郎年少時¶
　　程長文(鄱陽/人)¶
　　　獄中書情上使君¶
妾家本住鄱陽曲一片堅心比孤竹當年二八盛容儀¶
<pb:KR4h0117_WYG_113-10a>¶
紅牋草隸却如飛盡日閒牕刺繡坐有時極浦采蓮歸¶
誰道居貧守都邑幽居寂寞無人入海燕朝歸枕席寒¶
山花夜落堦墀濕强暴之男何所為手持白刃向簾幃¶
一命任從刀下死千金豈受暗中欺我心匪石情難轉¶
志奪秋霜意不移血濺羅衣終不恨瘡粘錦袖亦何辭¶
縣僚曾未知情緒即便教人縶囹圄朱唇滴瀝獨銜寃¶
玉筯欄干歎非所十月寒更堪愁人一聞繫柝一傷神¶
髙髻不梳雲已散蛾眉淡掃月仍新三尺嚴章焉可越¶
<pb:KR4h0117_WYG_113-10b>¶
百年心事向誰説但看洗雪出圜扉始信白圭無玷缺¶
　　　銅雀臺¶
君子去後行人絶簫箏不響歌喉咽雄劒無威光彩沈¶
寶琴零落金星滅玉階寂寞墜秋露月照當時歌舞處¶
當時歌舞人不囘化為今日西陵灰¶
　　　春閨怨¶
綺陌香飄栁如線時光曖息驚流電良人何處事功名¶
十載相思不相見¶
<pb:KR4h0117_WYG_113-11a>¶
　　魏氏(求己/之妺)¶
　　　贈外詩¶
浮萍依綠水弱蔦寄青松與君結大義移天得所從翰¶
林無雙鳥劒木不分龍諧和類琴瑟堅固同膠漆義重¶
恩欲深夷險貴如一本自身不令積多嬰痛疾朝夕倦¶
床枕形體恥巾櫛逰子困風塵從官初解巾束装赴南¶
郢脂駕出西秦比翼終難定銜尾苦無因徒悲楓岸逺¶
空對栁園春男兒不重舊丈夫多好新新人喜新聘朝¶
<pb:KR4h0117_WYG_113-11b>¶
朝臨妝鏡兩鴛固無比雙蛾誰與競詎憐愁思人含啼¶
嗟薄命舜華不足恃松枝有餘勁所願好九思勿令虧¶
百行¶
　　王韞秀(忠嗣女/元載妻)¶
　　　請偕行¶
路掃饑寒迹天哀志氣人休零離别淚攜手入西秦¶
　　　寄姨妺¶
相國已隨麟閣貴家風第一左丞詩笄年解笑鳴機婦¶
<pb:KR4h0117_WYG_113-12a>¶
恥見蘇秦富貴時¶
　　　諫外¶
楚調燕歌動畫梁更闌重換舞衣裳公孫開館招佳客¶
知道浮雲不乆長¶
　　劉瑗¶
　　　長門怨¶
雨滴梧桐秋夜長愁心和雨到昭陽淚痕不學君恩斷¶
拭却千行更萬行¶
<pb:KR4h0117_WYG_113-12b>¶
　　　其二¶
學畫蛾眉獨出羣當時人道便承恩經年不見君王面¶
花落黄昬空掩門¶
　　鮑四絃¶
　　　勸韋酒歌¶
白露濕庭砌皓月臨前軒此時去留恨含思獨無言¶
　　　勸鮑生酒歌¶
風颭荷珠雖暫圓多情信有短因縁西樓今夜三更月¶
<pb:KR4h0117_WYG_113-13a>¶
還照離人泣斷絃¶
　　吳英秀¶
　　　詠鸚鵡¶
莫把金籠閉鸚鵡箇箇聰明解人語忽然更向君前言¶
三十六宫愁幾許¶
　　闗盼盼(張建/封妾)¶
　　　燕子樓詩¶
樓上殘燈伴曉霜獨眠人起合歡牀相思一夜情多少¶
<pb:KR4h0117_WYG_113-13b>¶
地角天涯未是長¶
　　　其二¶
適看鴻雁岳陽迴又覩𤣥禽逼社來瑶瑟玉簫無意緒¶
任從蛛網任從灰¶
　　　其三¶
北邙松栢鎖愁烟燕子樓中思悄然自埋劒履歌塵散¶
紅褪香銷一十年¶
　　　答白公¶
<pb:KR4h0117_WYG_113-14a>¶
自守空樓歛恨眉形同春後牡丹枝舎人不㑹人深意¶
訝道泉臺不去隨¶
　　張窈窕(蜀人/)¶
　　　春思詩¶
門前梅栁爛春輝閉妾深閨繡舞衣燕子不知腸欲斷¶
銜泥故故傍人飛¶
　　　其二¶
井上梧桐是妾移夜來花發最髙枝忽然不向深閨種¶
<pb:KR4h0117_WYG_113-14b>¶
春過門前爭得知¶
　　　上成都即事¶
昨日買衣裳今日賣衣裳衣裳渾賣盡羞見嫁時箱有¶
賣愁仍緩無時心轉傷故園戎虜隔何處事蠶桑¶
　　　贈有思¶
與君咫尺長離别遣妾容華為誰説夕望層城眼欲穿¶
曉臨明鏡腸斷絶¶
　　葛鵶兒¶
<pb:KR4h0117_WYG_113-15a>¶
　　　懷良人詩¶
蓬鬢荆釵世所希布裙猶是嫁時衣胡麻好種無人種¶
正是歸時不見歸¶
　　　㑹仙詩¶
彩鳳揺揺下翠㣲烟花漠漠徧芳枝玉牕仙㑹何人見¶
惟有春風仔細知¶
　　　其二¶
烟霞迤邐接蓬萊宫殿参差曉月開羣玉山前人别處¶
<pb:KR4h0117_WYG_113-15b>¶
紫鸞飛起望仙臺¶
　　楊德麟(楊敬/之女)¶
　　　題奉慈寺¶
日月金輪動旃&KR0950;碧樹秋塔分鴻雁翅鐘挂鳳皇樓¶
　　長孫佐輔妻¶
　　　答外詩¶
征人去嵗戍邊來夜得邊書字盈紙揮刀就燭裁紅綺¶
結作同心答千里君寄邊書書莫絶妾答同心心自結¶
<pb:KR4h0117_WYG_113-16a>¶
同心再解不心離離家頻看字愁滅結成一衣和淚封¶
封書只在懷袖中莫如書字固難乆願學同心長可同¶
　　薛瓊¶
　　　賦荆門¶
黄鳥畨紅樹青牛卧綠苔諸宫歌舞地輕霧鎖樓臺¶
　　陳玉蘭(王駕/妻)¶
　　　寄外征衣¶
夫戍邊闗妾在吳西風吹妾妾憂夫一行書寄千行淚¶
<pb:KR4h0117_WYG_113-16b>¶
寒到君邊衣到無¶
　　崔公達¶
　　　獨夜詞¶
晴天霜落寒風急錦帳羅幃羞更入秦筝不復續斷絃¶
迴身掩淚挑燈立¶
　　王氏(永福令/潘君妻)¶
　　　汰王灘寄夫詩¶
何事潘郎戀别筵離情未斷妾心懸汰王灘下相思處¶
<pb:KR4h0117_WYG_113-17a>¶
猿叫空山月滿船¶
　　劉元載妻¶
　　　詠早梅¶
南枝向暖北枝寒一種春風有兩般憑仗髙樓莫吹笛¶
大家留取倚欄干¶
　　張琰¶
　　　春詞¶
垂栁鳴黄鸝闗闗若求友春情不可耐愁殺閨中婦日¶
<pb:KR4h0117_WYG_113-17b>¶
暮登髙樓誰憐小垂手¶
　　　其二¶
昨日桃花飛今朝梨花吐春色能幾時那堪此愁緒蕩¶
子逰不歸悲來淚如雨¶
　　　銅雀臺¶
君王㝠寞不可見銅雀歌舞空徘徊西陵寂寂悲宿鳥¶
空殿亭亭閉青苔青苔無人跡紅粉空相哀¶
　　裴羽仙(邊将裴/悦妻)¶
<pb:KR4h0117_WYG_113-18a>¶
　　　邊將詩¶
風巻平沙日欲曛狼烟遥認射鵰羣李陵一戰無歸日¶
望斷胡天哭塞雲¶
　　　其二¶
良人平昔逐蕃渾力戰輕生出塞門從此不歸成萬里¶
空留賤妾怨黄昏¶
　　　寄夫征衣¶
深閨乍冷開香匣玉筯㣲㣲濕紅頰一陣霜風殺栁條¶
<pb:KR4h0117_WYG_113-18b>¶
濃烟半夜成黄葉重重白練如霜雪獨下寒階轉凄切¶
祇知抱杵搗秋砧不覺髙樓已無月時聞寒雁相呼喚¶
紗牕只有燈相伴幾展齊紈又懶裁離腸空逐金刀斷¶
細想儀形執刀尺囘刀剪破澄江色愁捻銀針信手縫¶
惆悵無人試寛窄時時舉袖勻殘淚紅箋謾有千行字¶
書中不盡心中事一半殷勤託邊使¶
　　梁瓊¶
　　　銅雀臺¶
<pb:KR4h0117_WYG_113-19a>¶
歌扇向陵開齊行奠玉杯舞時飛燕列夢裏片雲來月¶
色空遺恨松聲暮更哀誰憐未死妾掩袂下銅臺¶
　　　昭君怨¶
自古有和親天移到妾身朔風嘶去馬漢月弔行輪衣¶
薄狼山雪粧成虜塞春囘看父母國生死畢胡塵¶
　　劉氏婦¶
　　　詠明月堂¶
蟬鬢驚秋華髪新可憐紅隙盡埃塵西山一夢何年覺¶
<pb:KR4h0117_WYG_113-19b>¶
明月堂前不見人¶
　　　其二¶
玉鈎風急響叮咚囘首西山似夢中明月堂前人不到¶
梧桐一夜老秋風¶
　　玉簫(韋臯婢/)¶
　　　别外詩¶
黄雀含來已數春别時留解贈佳人長江不見魚書至¶
為見相思夢入秦¶
<pb:KR4h0117_WYG_113-20a>¶
　　步非烟(武公/叢妾)¶
　　　酬趙生詩¶
綠慘雙蛾不自持只因幽恨在新詩郎心應似琴心怨¶
脉脈春情更付誰¶
　　　寄趙生¶
畫眉春燕須同宿蘭浦雙鴛肯獨飛長恨桃源諸女伴¶
等閒花裏送郎歸¶
　　　贈趙生¶
<pb:KR4h0117_WYG_113-20b>¶
相思只恨難相見相見還愁却别君願得化為松上鶴¶
一雙飛去入行雲¶
　　　寄趙生蟬錦香囊幷詩一首¶
無力嚴粧倚繡櫳暗題蟬錦思難窮近來贏得傷春病¶
栁弱花欹怯曉風¶
　　崔鶯鶯¶
　　　賦明月三五夜¶
待月西廂下迎風户半開隔牆花影動疑是玉人來¶
<pb:KR4h0117_WYG_113-21a>¶
　　　别㣲之¶
棄置今何道當時且自新還将舊來意憐取眼前人¶
　　　絶㣲之¶
自從消瘦減容光萬轉千迴懶下牀不為傍人笑不起¶
為郎憔悴却羞郎¶
　　劉雲¶
　　　有所思¶
朝亦有所思暮亦有所思登樓望君處靄靄浮雲飛浮¶
<pb:KR4h0117_WYG_113-21b>¶
雲遮却蕭闗道掩淚誰知妾懷抱玉井蒼苔春院深桐¶
花落盡無人掃¶
　　　倢伃怨¶
君恩不可見妾豈如秋扇秋扇尚有時妾身永㣲賤莫¶
言朝花不復發嬌容幾奪昭陽殿¶
　　劉瑶¶
　　　古意曲¶
梧桐階下月團團洞房如水秋夜闌吳刀剪破機頭錦¶
<pb:KR4h0117_WYG_113-22a>¶
茱萸花墜相思枕綠牕寂寞背燈時暗數寒更不成寝¶
　　　暗别離¶
槐花結子桐葉焦單飛越鳥啼清宵翠軒輾雲輕遥遥¶
胭脂淚迸紅線條瑶草歇芳心耿耿玉佩無聲畫屛冷¶
朱絃暗斷不見人風動花枝月中影青鸞脉脈西飛去¶
海濶天髙不知處¶
　　　闔閭城懷古¶
五湖春水碧連天國破君王不計年惟有妖娥曾舞處¶
<pb:KR4h0117_WYG_113-22b>¶
蘇臺寂寞起寒烟¶
　　張瑛¶
　　　望月詩¶
天漢涼秋夜沈沈一鏡明山空猿屢嘯林靜鶴還驚¶
　　姚月華¶
　　　古怨¶
春草萋萋春水綠對此思君淚相續羞将離恨向東風¶
理盡秦筝不成曲¶
<pb:KR4h0117_WYG_113-23a>¶
　　　又¶
與君形影分吳越玉枕經年對離别登臺北望烟雨深¶
囘身哭向寥天月¶
　　　楚妃怨¶
梧桐葉下黄金井横架轆轤牽素綆美人初起天未明¶
手拂銀瓶秋水冷¶
　　　有期不至¶
銀燭青罇乆延佇出門入門天欲曙月落星稀竟不來¶
<pb:KR4h0117_WYG_113-23b>¶
烟栁曨曈鵲飛去¶
　　㢘氏¶
　　　寄征人詩¶
淒淒北風吹鴛被娟娟西月生蛾眉誰知獨夜相思處¶
淚滴寒塘蕙草時¶
　　　峽中即事¶
清秋三峽此中去鳴鳥孤猿不可聞一道水聲多亂石¶
四時天色少晴雲日暮泛舟溪溆口那堪夜客思氛氲¶
<pb:KR4h0117_WYG_113-24a>¶
　　　懷逺¶
青林有蟬響赤日無鳥飛徘徊東南望雙淚空沾衣¶
　　蒋氏(蒋凝女/陸濛妻)¶
　　　喜酒詩¶
平生偏好酒勞爾勸吾餐但得樽中滿時光度不難¶
　　崔萱(字伯容/)¶
　　　古意詩¶
灼灼葉中花夏萎春又芳明明天上月蟾缺圓復光¶
<pb:KR4h0117_WYG_113-24b>¶
　　　叙别¶
碧池濛濛春水綠中有佳禽暮棲宿願持此意永相詒¶
祇慮君情中反復¶
　　　豪家子¶
年少家藏累代金紅樓盡日醉沈沈馬非蹀&KR0604;寧酬價¶
人不嬋娟肯動心¶
　　薛瑗(南楚材妻/濠梁人)¶
　　　寫真寄外¶
<pb:KR4h0117_WYG_113-25a>¶
欲下丹青筆先拈寶鏡寒已驚顔索寞漸覺鬂凋殘淚¶
眼描将易愁腸寫出難恐君渾忘却時展畫圖看¶
　　安邑坊女¶
　　　幽恨篇¶
卜得上峽日秋天風浪多江陵一夜雨腸斷木蘭歌¶
　　李弄玉(㑹稽/人)¶
　　　哀憤詩¶
昔逐良人西入闗良人身没妾空還謝孃衞女不相見¶
<pb:KR4h0117_WYG_113-25b>¶
為雨為雲歸舊山¶
　　京兆女子¶
　　　題興元明珠亭¶
寂寥滿地落花紅獨有離人萬恨中囘首池塘更無語¶
手彈珠淚背東風¶
　　湘驛女子¶
　　　題玉泉溪¶
紅葉醉秋色碧溪彈夜弦佳期不可再風雨杳如年¶
<pb:KR4h0117_WYG_113-26a>¶
　　韓僕射姬¶
　　　贈别詩¶
風栁揺揺無定枝陽臺雲雨夢中歸他年蓬島音塵絶¶
留取尊前舊舞衣¶
　　李節度使姬¶
　　　書紅綃帕詩¶
囊裏真香誰見竊絞綃滴淚染成紅殷勤遺下輕綃意¶
好與情郎懷袖中¶
<pb:KR4h0117_WYG_113-26b>¶
　　　㑹張生述懷¶
門前畫㦸尋常設堂上犀簮取次看最是惱人情緒處¶
鳳皇樓上月華寒¶
　　黄崇嘏¶
　　　辭蜀相妻女詩¶
一辭拾翠碧江湄貧守蓬茒但賦詩自服藍衫居郡掾¶
永抛鸞鏡畫蛾眉立身卓爾青松操挺志堅然白璧姿¶
幕府若容為坦腹願天速變作男兒¶
<pb:KR4h0117_WYG_113-27a>¶
　　任氏(侯繼/圓妻)¶
　　　桐葉詩¶
拭翠歛蛾眉為鬱心中事搦管下庭除書成相思字此¶
字不書石此字不書紙書向秋葉上願逐秋風起天下¶
有心人盡解相思死天下負心人不識相思字有心與¶
負心不知落何地¶
　　眉娘¶
　　　和錦城春望¶
<pb:KR4h0117_WYG_113-27b>¶
蠶市初開處處春九衢明艶起香塵世間總有浮華事¶
争及仙山出世人¶
　　葛氏女¶
　　　和潘雍詩¶
九天天逺瑞烟濃駕鶴驂龍意已同從此三山山上月¶
瓊花開處照春風¶
　　　后土夫人(已下羣/仙附)¶
偶引羣仙到世間薰風殿裏醉華筵等閑貪賞不歸去¶
<pb:KR4h0117_WYG_113-28a>¶
愁殺韋郎一覺眠¶
　　　王母¶
滄海成塵幾萬秋碧桃花發長春愁不來便是數千嵗¶
周穆漢王何處逰¶
　　　麻姑¶
世間何事不推遷順得人情命不延適向蔡家㕔上飲¶
囘頭已是二千年¶
　　　上元夫人¶
<pb:KR4h0117_WYG_113-28b>¶
思量往事一宵中阿母曾邀到漢宫城闕不存人不見¶
茂陵荒草恨無窮¶
　　　弄玉¶
采鳳飛來到禁闈便隨王母駐瑶池如今記得秦樓上¶
偷見蕭郎惱妾時¶
　　曹文姬¶
　　　送春詩¶
仙家無夜亦無秋紅日清風滿翠樓遥望碧宵歸路穏¶
<pb:KR4h0117_WYG_113-29a>¶
可能同駕五雲虯¶
　　卓英英(已下妓/女附)¶
　　　錦城春望¶
和風裝㸃錦城春細雨如絲壓玉塵謾把詩情訪竒景¶
艶花濃酒屬閒人¶
　　　理笙¶
頻倚銀屏理鳳笙調中幽意起春情因思往事成惆悵¶
不得緱山和一聲¶
<pb:KR4h0117_WYG_113-29b>¶
　　　福感寺答少年¶
牡丹未及開時節況是秋風莫近前留得來年二三月¶
一枝和露壓神仙¶
　　　答𤣥士¶
數載幽欄種牡丹裹香包艶待神仙神仙既有丹青術¶
攜取何妨入洞天¶
　　　和理笙¶
但于閨閤熟吹笙太白真仙自有情他日丹霄驂白鳳¶
<pb:KR4h0117_WYG_113-30a>¶
何愁子晉不聞笙¶
　　趙鸞鸞¶
　　　雲鬟詩¶
擾擾香雲濕未乾鴉翎蟬翼膩光寒側邊斜揷黄金鳳¶
粧罷夫君帶笑看¶
　　　栁眉¶
彎彎栁葉愁邊&KR0231;湛湛菱花照處頻嫵媚不煩螺子黛¶
春山畫出自精神¶
<pb:KR4h0117_WYG_113-30b>¶
　　　檀口¶
銜杯㣲動櫻桃顆咳唾輕飄茉莉香曾見白家樊素口¶
瓠犀雙顆綴榴房¶
　　　酥乳¶
粉香汗濕瑶琴軫春逗酥融白鳳膏浴罷檀郎捫弄處¶
露華涼沁紫蒲萄¶
　　　纎指¶
纎纎軟玉削春葱長在香羅翠袖中昨日琵琶絃索上¶
<pb:KR4h0117_WYG_113-31a>¶
分明滿甲染猩紅¶
　　薛氏¶
　　　詠春¶
花朶幾枝柔傍砌栁風千縷細揺風霞明半嶺西斜日¶
月上孤村一樹松¶
　　　夏¶
涼囘翠簟氷人冷齒沁清泉夏井寒香篆裊風青縷縷¶
紙牕明月白圑團¶
<pb:KR4h0117_WYG_113-31b>¶
　　　秋¶
蘆雪覆汀秋水白栁風凋樹晚山蒼孤燈客夢驚空館¶
獨雁征書寄逺鄉¶
　　　冬¶
天凍雲寒朝閉户雪飛風冷夜闗城鮮紅炭火圍爐煖¶
淺碧茶甌注茗清¶
　　徐月英¶
　　　送人詩¶
<pb:KR4h0117_WYG_113-32a>¶
惆悵人間萬事違兩人同去一人歸生憎平望亭前水¶
忍照鴛鴦相背飛¶
　　　叙懷¶
為失三從泣淚頻此身何用處塵氛雖然日逐笙歌樂¶
常羡荆釵與布裙¶
　　杜秋娘¶
　　　金縷詞¶
勸君莫惜金縷衣勸君莫惜少年時花開堪折直須折¶
<pb:KR4h0117_WYG_113-32b>¶
莫待無花空折枝¶
　　薛濤(字洪度/蜀人)¶
　　　春望詞¶
花開不同賞花落不同悲欲問相思處花開花落時¶
　　　其二¶
檻草結同心将以遺知音春愁正斷絶春鳥復哀吟¶
　　　其三¶
風花日将老佳期猶渺渺不結同心人空結同心草¶
<pb:KR4h0117_WYG_113-33a>¶
　　　其四¶
那堪花滿枝翻作兩相思玉箸垂朝鏡春風知不知¶
　　　蟬¶
露滌清音逺風吹故葉齊聲聲似相接各在一枝栖¶
　　　月¶
魄依鉤様小扇逐漢機圓細影将圓質人間幾處看¶
　　　池上雙鳥¶
雙棲綠池上朝暮共飛還更憶将雛日同心蓮葉間¶
<pb:KR4h0117_WYG_113-33b>¶
　　　罰赴邊有懷上韋令公¶
聞道邊城苦今來到始知羞将門下曲唱與隴頭兒¶
　　　又¶
黠虜猶違命烽烟直北愁却教嚴遣妾不敢向松州¶
　　　鴛鴦草¶
綠英滿香砌兩兩鴛鴦草但娛春日長不管秋風早¶
　　　續父井桐吟¶
庭除一古桐聳幹入雲中枝迎南北鳥葉送往來風¶
<pb:KR4h0117_WYG_113-34a>¶
　　　送友人¶
水國蒹葭夜有霜月寒山色共蒼蒼誰言千里自今夕¶
離夢杳如闗路長¶
　　　送盧員外¶
玉壘山前風雪夜錦官城外别離魂信陵公子如相問¶
長向夷門感舊恩¶
　　　題竹郎廟¶
竹郎廟前多古木夕陽沈沈山更綠何處江村有笛聲¶
<pb:KR4h0117_WYG_113-34b>¶
聲聲盡是迎郎曲¶
　　　上川主武國相二首¶
落日重城夕霧收玳筵雕爼薦諸侯因令朗月當庭燎¶
不使珠簾下玉鉤¶
　　　又¶
東閣移尊綺席陳貂簪龍節更宜春軍城畫角三聲歇¶
雲幕初垂紅燭新¶
　　　憶荔枝¶
<pb:KR4h0117_WYG_113-35a>¶
傳聞象郡隔南荒綘實豊肌不可忘近有青衣連楚水¶
素漿還得類瓊漿¶
　　　送姚員外¶
萬條江栁早秋枝裊地翻風色未衰欲折爾來将贈别¶
莫教烟月兩鄉悲¶
　　　别李郎中¶
花落梧桐鳳别凰想登秦嶺更淒涼安仁縱有詩将賦¶
一半音詞雜悼亡¶
<pb:KR4h0117_WYG_113-35b>¶
　　　酬文使君¶
延英曉拜漢恩新五馬騰驤九陌塵今日謝庭飛白雪¶
巴歌不復舊陽春¶
　　　賦凌雲寺¶
聞説凌雲寺裏苔風髙日近絶纎埃横雲㸃染芙容壁¶
似待詩人寶月來¶
　　　又¶
聞説凌雲寺裏花飛空逺磴逐江斜有時鎖得嫦娥鏡¶
<pb:KR4h0117_WYG_113-36a>¶
鏤出瑶臺五色霞¶
　　　送鄭眉州¶
雨暗眉山江水流離人掩袂立髙樓雙旌千騎駢東陌¶
獨有羅敷望上頭¶
　　　菱荇沼¶
水荇斜牽綠藻浮栁絲和葉卧清流何時得向溪頭賞¶
旋摘菱花泛去舟¶
　　　春郊逰眺寄孫處士¶
<pb:KR4h0117_WYG_113-36b>¶
低頭乆立向薔薇愛似零陵香惹衣何事碧溪孫處士¶
伯勞東去燕西飛¶
　　　試新服裁製初成¶
紫陽宫裏賜紅綃仙霧朦朧隔水遥霜兎毳寒冰蠒靜¶
嫦娥笑指織星橋¶
　　　又¶
九氣分為九色霞五靈仙馭五雲車春風因過東君舍¶
偷様人間染百花¶
<pb:KR4h0117_WYG_113-37a>¶
　　　栁絮¶
二月楊花輕復㣲春風揺蕩惹人衣他家本是無情物¶
一任南飛又北飛¶
　　　贈逺¶
芙蓉新落蜀山秋錦字開緘到是愁閨閤不知戎馬事¶
月髙還上望夫樓¶
　　　又¶
擾弱新蒲綠又齊春深花落塞前溪知君未轉秦闗騎¶
<pb:KR4h0117_WYG_113-37b>¶
月照千門掩袖啼¶
　　　酬杜舍人¶
雙魚底事到儂家撲手新詩片片霞唱到白蘋洲畔曲¶
芙蓉空老蜀江花¶
　　武昌妓¶
　　　續韋瞻句¶
悲莫悲兮生别離登山臨水送将歸武昌無限新栽栁¶
不見楊花撲面飛¶
<pb:KR4h0117_WYG_113-38a>¶
　　章臺栁氏¶
　　　答韓節度¶
楊栁枝芳菲節可恨年年贈離别一葉隨風忽報秋縱¶
使君來豈堪折¶
　　襄陽妓¶
　　　送武補闕¶
弄珠灘上欲消魂獨把離懷寄酒尊無限烟花不留意¶
忍教芳草怨王孫¶
<pb:KR4h0117_WYG_113-38b>¶
　　平康妓¶
　　　書紅牋詩¶
銀釭斜背解鳴璫小語偷聲賀玉郎從此不知蘭麝貴¶
夜來新惹桂枝香¶
　　劉淑柔¶
　　　中秋夜泊武昌¶
兩城相對峙一水向東流今夜素娥月何年黄鶴樓悠¶
悠蘭棹晩眇眇荻花秋無柰柔腸斷關山總是愁¶
<pb:KR4h0117_WYG_113-39a>¶
　　盛小叢¶
　　　詠突厥三臺¶
雁門山上雁初飛馬邑闌中馬正肥日旰山西逢驛使¶
殷勤南北送征衣¶
　　周德華¶
　　　楊栁枝辭¶
清江一曲栁千條二十年前舊板橋曾與情人橋上别¶
更無消息到今朝¶
<pb:KR4h0117_WYG_113-39b>¶
　　趙虛舟¶
　　　贈戲¶
砌下梧桐葉正齊花繁雨後壓枝低報道不須鵶鳥亂¶
他家自有鳳皇棲¶
　　妓常浩¶
　　　贈鄭女郎古意¶
昨夜巫山中失却陽臺女朝來香閣裡獨伴楚王語艷¶
陽灼灼河洛神珠簾繡戸青樓春能彈箜篌弄仙指愁¶
<pb:KR4h0117_WYG_113-40a>¶
殺門外少年子笑開一面紅粉粧東園幾處桃花死朝¶
理曲暮理曲獨坐窓前一片玉行也嬌坐也嬌見之令¶
人魂魄消堂前錦褥紅地爐綠沈香榼傾屠蘇解佩時¶
時歇歌管芙蓉帳裏蘭麝滿挽起羅衣香不斷滅燭每¶
嫌秋夜短¶
　　　贈友人¶
聞道東山逸興多為憐明月映滄波不辭紅粉隨君去¶
其奈蒼生有望何¶
<pb:KR4h0117_WYG_113-40b>¶
　　　閨情¶
門前昨夜信初來見説行人卒未迴誰家樓上吹横笛¶
偏送愁聲向妾哀¶
　　　贈盧夫人¶
佳人惜顔色恐逐芳菲節日暮出畫堂階下見新月拜¶
月仍有詞傍人那得知歸來玉堂下始見淚痕垂¶
　　太原妓¶
　　　寄歐陽詹¶
<pb:KR4h0117_WYG_113-41a>¶
自從别後減容光半是思郎半恨郎欲識舊來雲髻様¶
為奴開取縷金箱¶
　　劉采春¶
　　　囉嗊曲¶
不喜秦淮水生憎江上船載兒夫壻去經嵗又經年¶
　　　其二¶
借問東園栁枯來得幾年自無枝葉分莫怨太陽偏¶
　　　其三¶
<pb:KR4h0117_WYG_113-41b>¶
莫作商人婦荆釵當卜錢朝朝江口望錯認幾人船¶
　　　其四¶
那年離别日只道在桐廬桐廬人不見今得廣州書¶
　　　其五¶
昨日北風寒牽舩浦裏安潮來打纜斷櫓櫓始知難¶
　　紅綃妓¶
　　　憶崔生¶
深洞鶯啼恨阮郎偷來花下翠珠璫碧雲飄斷音書絶¶
<pb:KR4h0117_WYG_113-42a>¶
空倚玉簫愁鳳皇¶
　　蓮花女¶
　　　呈陶處士¶
蓮花為號玉為腮珍重尚書遣妾來處士不生巫峽夢¶
虛勞雲雨下陽臺¶
　¶
　¶
　¶
<pb:KR4h0117_WYG_113-42b>¶
　¶
　¶
　¶
　¶
　¶
　¶
　¶
　石倉歴代詩選巻一百十三¶
