# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:21.000646
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百三十一
<pb:KR4h0117_WYG_431-1a>¶
欽定四庫全書¶
　石倉歴代詩選巻四百三十一¶
　　　　　　　　　　　　明　曹學佺　編¶
　明詩次集六十五¶
　　夏鍭¶
　　　遇興七首¶
庭栢散疎雨廧蒿弄柔姿美人隔窓戸遺我長相思相¶
思空悵望白日下青嶂妙曲雖不揚無言怨牙曠¶
<pb:KR4h0117_WYG_431-1b>¶
卧琴雙膝上含情共不發美人隔秋山不彈嗟逺别秋¶
山一萬重豈無雲路通愿擕金徽去負重難相從¶
魏人得寳玊觀者入五都置之夜廡下光掩隋侯珠舉¶
家恠且怖棄之逺市墟若無隣人識至寳空長吁¶
西京有高士出處何其賢東門二大夫圗史共流傳歸¶
鳳逝超忽清風滿寥天舉首望不見駐馬空凄然至今¶
雙白璧輝光照人間如何東門路不見有生還¶
遥遥隴西鳥辭家向中州金籠覩光彩未叩聲先酬似¶
<pb:KR4h0117_WYG_431-2a>¶
言生處好嘗懐琪樹頭何知白日暮敝此綠貂裘能言¶
終為累客死葬青丘爾身亦可求嗟嗟鸚鵡洲¶
歳暮何所歡但有堦前月取琴月下彈十指弄氷雪初¶
歌商嶺芝再哦西山蕨若無此曲清何由對霜月¶
白日忽不見水石倦幽尋歸來吾何暮觀化頹此心夏¶
綠時已乆清霜妬繁隂物理疵太盛神怒一何深¶
　　　秋日閒居¶
凉風起西北出郭吹衣裳一水曉光澹羣山秋靄蒼送¶
<pb:KR4h0117_WYG_431-2b>¶
客逺行邁於此集華觴悠悠獨來歸山水意空長¶
　　　登冶城¶
天清登冶城曠望開襟抱凉風送鴈遲缺月墮江早囬¶
首弔荒墩長歌起煙草日斜驅馬歸彷彿西川道¶
　　　昭君出塞¶
黃雲塞草路三萬紫袖銀鞍急如箭應有前時鴻鴈飛¶
右衿不似宫中見誰令香泪濕鵾絃至今風日含凄寃¶
雖然豈少宫人見孰與青塜傳千年¶
<pb:KR4h0117_WYG_431-3a>¶
　　　乆别離¶
美人别來良悠悠緘書不寄留床頭桃花幾囬醸紅泥¶
紫燕䨇銜入翠樓傾情寫意心相結綠酒金樽對芳節¶
對芳節恐遲暮凉風生鳴雁度別鄉千萬里離心竟前¶
路¶
　　　前有樽酒行¶
玉壺乳酒一色同素手提來笑春風笑春風聼我歌流¶
光火急將柰何黙坐青軒散桃李不如抱琖發陽和乗¶
<pb:KR4h0117_WYG_431-3b>¶
徤出逰遨開懐恣歡謔前有一樽酒何用銀毬繫床脚¶
　　　熊侯請逰南溪暮歸¶
花院彈琴罷中流趣羽觴仙舟同載郭魚艇異如棠沙¶
雨斑斑細陂雲冉冉凉定知歸路晩棹影亂斜陽¶
　　　東闗歸路¶
七舍東闗路還家卽勝逰水清如擁鏡山好只移舟江¶
唱曹娥晩嶺謡天姥秋途窮鄉語入台越此分多¶
　　　陪祀諸陵晩發昌平二首¶
<pb:KR4h0117_WYG_431-4a>¶
倦馬方辭櫪鳴鷄已在田松風藏五寢雲日露全燕赤¶
羽猶乗嶂黄茅未欵邊瑶壇將事日𤣥朔亦祥煙¶
蟠龍流水地臣僕喜追奔神嶺森如畫齋廬逺似村輿¶
圗撫幽&KR0203;弓劍憶軒轅誰識茂陵樹猶存未報恩¶
　　　祭畢還宿昌平¶
燭影瑶齋寂人聲出翠㣲風吹陵柏轉月照祀臣歸山¶
海從龍蟄雲沙信馬飛鷄鳴尋舊舘假&KR0304;待朝暉¶
　　　感春¶
<pb:KR4h0117_WYG_431-4b>¶
五夜雕輪集千門火樹春聼兒歌麗曲不自踏香塵月¶
傍青樓乆花開紫陌新犬戎生薊北羞作太平人¶
　　　逰金山寺還舟中流作¶
縱是裴公寺能忘魏子心㠶開呉日落鐘度楚雲深半¶
餉分南北中流弔古今江山雖好在無柰二毛侵¶
　　　和同寅鷄鳴寺韻¶
二里城西路䨇林擁貝宫鳥啼禪榻静花散佛衣紅山¶
墮明湖裏人逰碧落中五雲飛北極江盡望無窮¶
<pb:KR4h0117_WYG_431-5a>¶
　　　巾山二首¶
絶頂平如掌塵埃一笑空三江輸月色雙塔管松風綠¶
酒心無礙青山道不窮幾年饒足跡留醉與人同¶
雙峰遙濕處少頃雨聲稠野䑕行詩巻山禽掠酒籌海¶
天先得暮江月只宜秋一笛誰家發隨風到上頭¶
　　　春日紀逰¶
笑逐隣翁乞午觴酒闌隨意散林塘雙禽自睡青苔巷¶
一杖驚飛翠竹墻雨過乍如潘岳圃花開仍似杜陵莊¶
<pb:KR4h0117_WYG_431-5b>¶
春風旁舍慳行樂何用天涯憶故鄉¶
　　　前川¶
風輕日白午天幽郭外溪邊卽勝逰花蕚乍明來小院¶
栁條初散近高樓老翁稚子逄春語冶客覉人到晩留¶
共說年年行樂地朝廷有道自消憂¶
　　　白齋同在杜宅看梅得酒歸戲簡野泉期共再¶
　　　　賞¶
杜老梅花數日開主人相引竹邊來風清乍接幽香坐¶
<pb:KR4h0117_WYG_431-6a>¶
雲破徐㸔霽色囬日出門闌明几杖雪殘籬井濕莓苔¶
煙花早付潘公子更起從君問酒杯¶
　　　九日陪張南川飲芹齋所用小杜登齊山韻¶
盆菊移來自竹扉滿堂凉露晩香微疎枝九日開將遍¶
短髪西風咏不歸濁酒只輸陶靖節清詩還憶謝𤣥暉¶
品題此夕風花手誰與南州問綠衣¶
　　　次貞齋永福寺韻¶
雲深渾不記東西徃徃垂蘿手欲提一面好山煙壠淡¶
<pb:KR4h0117_WYG_431-6b>¶
幾家修竹土墻低林間過馬披空翠寺裏留人飯白虀¶
七度筍輿竒石下剛擕繡管為僧題¶
　　　雨後湖上¶
肩輿好日相將去草色城隂潦未乾九院雨聲收曉棟¶
六朝人影散晴瀾綵船只在人間度朱閣還來鏡裏㸔¶
疑是水仙歌舞地練裙羅衱淡粧殘¶
　　　和顧東橋要逰戲龍院暮歸韻¶
江風吹節及新凉朱草青林引路長今日府君情散朗¶
<pb:KR4h0117_WYG_431-7a>¶
舊時山客鬢浪蒼淹畱羅戸頻香篆欬唾霞門幾繡裳¶
燈火相將歸事晩睡鳬驚起繞魚梁¶
　　　和鄭方伯岩山天台道中¶
仄路危橋草樹昏山紆水緩乍清魂行邊風土記巖邑¶
停處茶瓜來近村謝屐幾曾遺勝局騫槎兼得問靈源¶
龍文嶽節分明在病骨無緣一扣門¶
　　　官舍對菊¶
雨撥黄花艶晴軒漆几幽但㸔無意採不是故園秋¶
<pb:KR4h0117_WYG_431-7b>¶
　　　柴門¶
二里溪橋路人家水影中柴門經日掩紅葉滿籬風¶
　　　次野泉韻送人¶
人擁千峰去秋隨一騎清雲泉寫不盡應共别離情¶
　　　王明君讀王半山明妃曲因作¶
情愛戎荒有氊帷枉自深眼㸔邊月滿夜夜漢宫心¶
　　　城門歌¶
曉月催歡起春波映酒深彩船長逺去草色自城隂¶
<pb:KR4h0117_WYG_431-8a>¶
　　　叢祠梅¶
亂石托孤根羣槎避清芬空山人不到花照玊晨君¶
　　　黄岩九峰¶
臥榻驚秋晩傾杯苦夜分十年三度意笑對九峰雲¶
　　　送止齋俞公奏績北上¶
秋來幾度送逰人黄葉丹楓把酒頻不似今朝分手處¶
斷腸囬首萬重雲¶
　　　山中襍興¶
<pb:KR4h0117_WYG_431-8b>¶
何處風光欲斷魂水邊雲裏有芳園馬蹄不識山家路¶
相趂溪聲到小門¶
　　　鷄鳴寺雨中晩眺¶
蔣帝山高幕府空鷄籠頂上望西宫傍人莫問六朝事¶
只在滿城烟雨中¶
　　　廣陵¶
九曲池亭龍氣消誰家水調共蘭橈眼前亡國無多恨¶
江水東邊是六朝¶
<pb:KR4h0117_WYG_431-9a>¶
　　秦旭(字景暘無錫人以子貴封武昌知/府錫有碧山吟社實其倡始云)¶
　　　仲秋八日與繼芳逰天全亭歸途¶
峩峩九龍山迢迢五陵岸扁舟弄雲水山影波底亂遥¶
瞻松桂林已覺風景換長吟斜川詩驚鷗忽飛散¶
　　　傷春詞柬繼芳¶
去年已賦傷春曲曽與潘郎歌斷續細雨梨花爛熳愁¶
東風楊栁凄迷綠今年又賦傷春詩燒燈華屋雨絲絲¶
天公歳歳能作惡偏在春光㝡好時¶
<pb:KR4h0117_WYG_431-9b>¶
　　　其二¶
東風陣陣花狼籍老夫鈎簾空嘆惜徃來扶病欲出門¶
門外春泥深一尺徐家園裏葛家樓囬首繁華逐水流¶
安得紅顔生羽翼玊笙吹上崐崙丘¶
　　　辛丑暮春苦雨柬立夫¶
暮春雨多天尚寒苔花滿地泥不乾牡丹淹爛不堪折¶
朱門罷送黄金盤繡簾匝匝低垂地玊笙聲斷爐煙細¶
美人何處倚欄干楚水呉山路迢逓¶
<pb:KR4h0117_WYG_431-10a>¶
　　　其二¶
鵓鳩雙雙啼屋角細雨斑斑晴復作碧水蒼苔野外昏¶
挑燈坐聼簷花落輕寒側側透重扉翻把羅衣換裌衣¶
出門可柰春泥滑辜負西山筍蕨肥¶
　　　春江詞¶
春江煙鎻垂楊線春江雨濕桃花片江頭女兒朝浣紗¶
水中照見芙蓉靣畵船雙槳聲嘔啞驚得鴛鴦起暖沙¶
餘情願託春波去遲遲流向花邊住¶
<pb:KR4h0117_WYG_431-10b>¶
　　　寄華祖芳隐君¶
簾幙捲斜曛沈香手自焚高風振頹俗幽思發清文鶴¶
外㸔湖草鷗邊歩野雲年來厭形役自愧不如君¶
　　　次韻湘南懐古¶
出門長嘯氣横秋不似鍾儀作楚囚三月沅湘江上路¶
十年雲夢澤南州紫簫吹徹天連水黄鶴呼來月滿樓¶
千載孤踪何處吊㟁花汀草斷磯頭¶
　　　和陸懋成賞花韻¶
<pb:KR4h0117_WYG_431-11a>¶
粉容凝露怯春寒彷彿温泉浴罷㸔國色尚含當日寵¶
人情不减去年歡休嗟白髪羞明鏡最喜紅雲壓畵欄¶
若得芳心同竹石免教詞客怨凋&KR0714;¶
　　　與繼芳重過葑溪草堂有感¶
數枝沙栁自年年常憶㸔花到水邊才薄濫封司馬署¶
家貧惟剰葑溪田青山白屋遺先業萬竹孤梅慕昔賢¶
喜得潘郎詞賦好扁舟同宿五湖煙¶
　　　次張元之過張秋韻¶
<pb:KR4h0117_WYG_431-11b>¶
漢朝河决自元封未抵張秋一倍功百辟祀神沈白馬¶
萬夫持畚截長虹風雲乆䕶坤靈黑草木遥連海氣紅¶
詞客經行思無限坐㸔江漢自流東¶
　　　雨窓簡葛元兆¶
憶昔相期㸔木香幾回翹首立河梁人前冷暖非前日¶
花事瓓珊到末塲詩酒謾攻詞客病歳年空惜老人長¶
東樓應是支頥坐目斷飛雲過短墻¶
　　　贈虞文淵¶
<pb:KR4h0117_WYG_431-12a>¶
闔閭城下覿芝睂文采風流似舊時三徑秋光數枝菊¶
一年春興百篇詩青山隱趣閒邊得白社交情夢裏知¶
溪上獨來還獨返孤雲長與意俱遲¶
　　　雨窓感懐¶
故人曾約㸔花逰及到花時亦繆悠鴻㕍影沈江上雨¶
洞簫聲斷水邊樓風光自是難畱物身世眞如不繫舟¶
宦轍東西念兒子天涯回首不勝愁¶
　　　輓祖芳¶
<pb:KR4h0117_WYG_431-12b>¶
夕陽溪上路迢迢鶴骨昂藏過野橋徃昔形骸都不忘¶
卽今騷賦已難招樽空北海懷賢切雪滿南林赴葬遥¶
畱得舊時清氣在小山花竹雨瀟瀟¶
　　　贈濮惟清¶
洛社橋西第一家春風喬木䕶慈鴉君恩未報還嘗膽¶
公事無窮亦㸔花詩句詠歌燒夜燭石泉評品煑新茶¶
杜紅蘅碧蘭陵路有約相尋踏軟沙¶
　　　擬杜少陵歸成都韻¶
<pb:KR4h0117_WYG_431-13a>¶
身依南劍憶東都長把行藏問老符萬里橋邊尋白屋¶
百花潭上歩青蕪雲山終歳停飛驛南國多時罷𣙜酤¶
聞說多才嚴僕射已消金甲免丁夫¶
　　　其二¶
錦江流水接花溪翠竹紅蕖遠近迷家世總忘天尺五¶
生涯還憶瀼東西乗輿迢遰㸔鷄舌髀骨消磨厭馬蹄¶
明日報書通幙府應勞小隊踏春泥¶
　　　其三¶
<pb:KR4h0117_WYG_431-13b>¶
花作圍屏石作欄滿天秋籟挾驚湍日高樹底攤書帙¶
風静沙頭把釣竿閱世尚留雙眼白報君常抱一心丹¶
江山信美猶吾土狂客休歌蜀道難¶
　　　送人還京¶
青楓江上葉蕭蕭汴水淮雲去路遥宫燭漸低鄉夢㫁¶
家山將近客愁消霜寒鐡甕秋聞柝月落揚州夜聼潮¶
厚祿故人如我問白頭甘作恵山樵¶
　　　和舜明自夀之作¶
<pb:KR4h0117_WYG_431-14a>¶
胸次原無一物餘圗書左右未嘗疎山中高興新蘭佩¶
海内清風舊草廬隱操不違唐處士故家猶說宋尚書¶
他年更祝期頥夀未許文王載後車¶
　　　己酉端午後二日病足書情¶
長夏無端病在趺天公有意困狂奴流離自分填溝壑¶
躑躅何堪走道途秋水鱸魚思笠澤瓊花楊栁醉江都¶
少年樂事眞如夢坐對葵榴淚眼枮¶
　　　新春試筆¶
<pb:KR4h0117_WYG_431-14b>¶
八十流年鳥翼過放懐誰敢怨曦娥葢棺正是尋常事¶
鼓缶猶能慷慨歌老眼又㸔新厯日青袍還領舊陽和¶
呼兒早辦尋春屐擬折梅花挿皂羅¶
　　　不&KR0304;¶
卧不能安坐到明起來童子強扶行薫風紫笋都催老¶
細雨黃梅未放晴語燕似傳今日事吠蛙還作去年聲¶
餘齡斷送知何物不問書生問麯生¶
　　　冬夜與惟清小酌用籠字韻¶
<pb:KR4h0117_WYG_431-15a>¶
山蔬挑得滿筠籠草草杯盤放筯空枉顧有情憐鮑子¶
躬耕無計學龎公雨滋竹色浮新翠風颭燈花落細紅¶
觴咏不知過夜半滿堦人影月明中¶
　　　送友人致政還鄉¶
虗堂風露夜泠泠閒咏鳬鷖樂在涇賞興不忘秋水寺¶
宦情偏厭綠莎㕔薇花分影紅連座麯米浮香綠滿瓶¶
更擬滄洲問消息且教黄鶴飬脩翎¶
　　　過玊溪山墅¶
<pb:KR4h0117_WYG_431-15b>¶
衡門水木恣清華路轉西岩隐幾家五月凉隂千畝竹¶
六時清供一甌茶行逄流水聞僧梵吟到斜陽落磵花¶
自信俗縁消已盡不勞千刼謾蒸沙¶
　　　水雲亭小酌¶
吏隐南瑭小結亭此心何愧北山靈壺觴自可消孤悶¶
魚鳥還能慰獨醒風景只如桃葉渡秋光欲動蓼花汀¶
簷前昨夜微風起吹落蘭苕翡翠翎¶
　　　懐聼玊山庄次梅菴韻¶
<pb:KR4h0117_WYG_431-16a>¶
衰年厭向市㕓居欲借山中半畆餘王翰自憐文有道¶
馮驩誰嘆食無魚漫將踪跡隨麋鹿豈有文章到石渠¶
願得兩家同杵臼春風春雨共耕鋤¶
　　　舟中紀興¶
東風兩髩雪&KR0436;&KR0436;一枕蘭舟酒半酣不似邵菴虞學士¶
杏花春雨憶江南¶
　　　題梅月圗¶
孤山山上月明多長憶西湖瑪瑙坡安得扁舟吹短笛¶
<pb:KR4h0117_WYG_431-16b>¶
梅花香裏一經過¶
　　　題東籬秋色送過九苞之京¶
清華簮組觸塵埃歳歳觀光上鳯臺莫戀青山如洛下¶
故園黃菊待君開¶
　¶
　¶
　¶
　石倉歴代詩選巻四百三十一¶
