# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.803415
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百五十四
<pb:KR4h0117_WYG_154-1a>¶
欽定四庫全書¶
　石倉厯代詩選卷一百五十四¶
　　　　　　　　　　　　　明　曹學佺　編¶
　宋詩三十一¶
　　張耒¶
　　　君家誠易知曲¶
君家誠易知易知獨難忘西風墻頭吹葉黄蟲絲當户¶
理秋光翠屏碧簟生朝凉牀頭蟋蟀見焚香絞綃碎纈¶
<pb:KR4h0117_WYG_154-1b>¶
䨇鳯凰上元緑鬢遮耳璫來車去馬官道傍碧雲傳情¶
何處郎相望玉樹啼寒螀¶
　　　于湖曲(并/序)¶
蕪湖令寄示溫庭筠湖陰曲其序乃云晉王敦反屯于湖¶
陰帝微行至其營敦夢日遶之覺而追不及故樂府有湖¶
陰曲按晉地志有于湖而無湖陰本紀云敦屯于湖陰察營¶
壘而去余頃遊蕪湖問父老湖陰所在皆莫之知也然則¶
帝至于湖當為斷句乃作于湖曲以遺之使正其是非云¶
<pb:KR4h0117_WYG_154-2a>¶
武昌雲旗蔽天赤夜築于湖洗鋒鏑巴滇緑駿風作蹄¶
去如滅没來不嘶日圍萬里纒孤壁虜氣如霜已濳釋¶
&KR0620;矛賤士識天顔玉帳髯奴落妖魄君不見銅駞陌上¶
塵沙起敵騎春來飲瀍水浮江天馬是龍兒蹙踏揚州¶
開帝里王氣尚懸五百秋弄兵老濞空白頭石城戰骨¶
卧秋草更欲君王分上流¶
　　　襄陽曲¶
西津折葦鳴策策蟾蜍光入芙蓉白山頭不雨賈船稀¶
<pb:KR4h0117_WYG_154-2b>¶
日日門前江水窄欲將烜赫招行人旋起丹樓照長陌¶
銀屏深閉玉笙閒自擘新橙飲北客倐離暫合心未果¶
淚映䨇眸為誰堕¶
　　　少年行二首¶
騂弓鵲角蒼鵬羽金錯旗竿畫貔虎長驅直踏老上庭¶
手㧞干將撾戰鼓歸來解甲見天子金印懸腰封萬户¶
自為大漢上將軍高揖羣公佐明主¶
少年賣珠登主門主家千金惜一身緑韝請罪見天子¶
<pb:KR4h0117_WYG_154-3a>¶
尚得君王呼主人鬭鷄走馬長安道豪傑驅來奉談笑¶
漢庭碌碌公與侯畏禍憂誅先白頭¶
　　　代贈¶
洞房飛香作春霧仙人勸酒香中語明眸第二紫雲娘¶
鶯學歌聲柳如舞蹙眉長歌澧有蘭銀鈎請君春草篇¶
繁絃高張燭燒夜玉壺未盡參在天春泥雪消淮上路¶
東風浪欲驚客櫓惱公舊事幾魂夢過眼相逢一風雨¶
黄流清洛上天漢呉山洞庭藏水府謾題詩句寄歸舟¶
<pb:KR4h0117_WYG_154-3b>¶
江口風狂那得渡¶
　　　白紵詞效鮑昭¶
揺輕裾曵長袖為楚舞千萬夀新詞白紵聲按舊朔風¶
捲地來峥嶸燕雁避霜饑不鳴高堂酒多華燈明回纎¶
腰出素手髻堕鬢傾釵欲溜為君歌舞君飲酒嵗云暮¶
矣七澤空湯湯漢沔天北風玉壺之酒樂未終¶
　　　片雪歌¶
瑶池一片孤飛雪風急身輕飛不歇誰將翠袖遮得歸¶
<pb:KR4h0117_WYG_154-4a>¶
十斛明珠換與誰金龜貴客迎将去玉作輜軿載烟霧¶
人間不解桃李心獨與琵琶自相語主人白頭情不親¶
朱樓夜鎻梨花春願同花落寄流水飄出朱門隨路塵¶
長恐此生空已矣從子失身輕薄子人生但樂兩心知¶
誰是瓊瑶孰泥滓鶯驚中彈花辭樹蝶散蜂驚春日暮¶
風光不斷流水長不知片雪今何處¶
　　　寒食歌¶
東風芳草長寒食春茫茫人家掩門去雞犬静相将原¶
<pb:KR4h0117_WYG_154-4b>¶
頭簇簇柳與花行人徃來長歎嗟舊墳新塜纍纍是裂¶
錢燒酒何人家桑上鳴鳩喚山雨雨脚蕭蕭山日暮歸¶
來門巷正春寒花底殘紅落無數北里悲啼夜未休清¶
絃脆管起南樓古今歌哭何時盡芳草白楊春復秋去¶
年巧笑鞦韆女今年嫁作東家婦綵繩畫柱似當年只¶
有朱顔不如故百人學仙無一成麻姑不見但聞名萬¶
斛春醪須痛飲江邊漁父笑人醒¶
　　　飛螢詞¶
<pb:KR4h0117_WYG_154-5a>¶
碧梧含風夏夜清林塘五月初飛螢翠屏玉簟起凉思¶
一㸃秋心從此生方池水深溪雨積上下輝輝亂凝碧¶
幸因簾捲到華堂不畏人驚拂瑶席漢宫千門連萬户¶
夜夜螢煌暗中度光流太液池中波影落金盤月中露¶
銀闕蒼蒼玉漏遲年年為爾足愁思長門怨妾不成寐¶
團扇美人還賦詩避暑風廊人語笑欄下撲來扇羅小¶
已投幽室自分明更伴殘星碧天曉君不見連昌宫殿¶
洛陽西破瓦頽垣今古悲荒榛腐草無人跡只有秋來¶
<pb:KR4h0117_WYG_154-5b>¶
熠燿飛¶
　　　東臯行¶
秋雲捲盡秋天清東臯蕭條雞犬聲黄葉吟風聲不平¶
芙蕖半落更有情歸來僮饑羸馬疲城頭樹暗烏欲棲¶
誰家朱樓人夜宿微紅一㸃簾間燭¶
　　　呈徐仲車¶
朝日照高簷夜霜猶在瓦纎纎墻邊柳春色已可把殘¶
年能幾何犇駚劇湍㵼雖無功名念衰暮亦悲吒為嘗¶
<pb:KR4h0117_WYG_154-6a>¶
飲美酒送老在杯斚子當指我途我徐策其馬¶
　　　贈楊念三道孚¶
黄鶴樓前月清輝千里寒娟娟過江北送子到長安長¶
安百萬家車馬無時閒中天聳觀闕四海㑹衣冠憐爾¶
薜蘿子豪華駭新觀蕭蕭囊中句饑坐奏清彈漫郎久¶
不愜逸詩生風翰寄聲武昌魚欲從傖父餐¶
　　　贈張嘉甫¶
浮舟大江里三千歸掃先隴清淮壖杜門古寺厭岑寂¶
<pb:KR4h0117_WYG_154-6b>¶
夢寐清潁如家山汝陰昔謬稱刺史自愧何術甦痌瘝¶
平生為吏甘淺拙敢作蟊賊傷民田未憂懷甎擊之去¶
乃欲築室買一椽簟瓢三畆易辦耳寄聲父老不汝干¶
長淮清冬龍蜃蟄放舟出郭天宇寛浮梁横前嫋可纜¶
金塔却立儼難攀修髯幼好此竒服白璧刻珮鳴玦環¶
抱持微學不忍棄清明竹木遭削删三年江湖友魑魅¶
一日寳府觀瑜璠漸消鄙吝心自喜追計存没涕亦澘¶
尋山把酒豈易得客路霰雪衣裘單塵埃可洗憂可豁¶
<pb:KR4h0117_WYG_154-7a>¶
待君一勺玻璃泉¶
　　　贈馬十二時全玉㳂檄過楚頃刻而别¶
我離海邊方季夏子時别我西庭下是時積雨河水深¶
卧看孤舟放清夜爾來忽忽冬已䦨嵗晩荒凉學官舍¶
那知復與子擕手猶能頃刻聽清話來時緑樹今黄葉¶
須信丹顔暗中化别離易得當重惜嵗月難留足悲吒¶
人生坎軻多憂娯萬事紛紛少休暇况余飄泊不可常¶
幾度相逢即衰謝功名有命何足求富貴無常來亦乍¶
<pb:KR4h0117_WYG_154-7b>¶
隨珠彈雀雖有獲纎塵未補千金價我於世事甘不學¶
久師壁觀依僧杜辱君指我曹溪源行雖未至寜辭駕¶
君如有志返丘壑我即求田買桑柘卜鄰丈室聽談禪¶
更問老農求學稼¶
　　　宿龜山寺下贈旻師¶
淮流赴海何時窮我生飄泊西復東山中老僧舊相見¶
驚我非復舊時容三年厯徧百憂患遷就汲汲如飛鴻¶
人生易老古所歎如我安得顔長紅塵埃漫滅舊題壁¶
<pb:KR4h0117_WYG_154-8a>¶
枝葉已拱當時松我方犇走師已老更念别此何時逢¶
眼看故舊懷抱豁宴坐不覺聽山鐘長淮月高人語絶¶
惟有塔鈴鳴夜風¶
　　　汴上觀迎送有感¶
居人憐客千里來掃堂為客致酒杯夜䦨再拜客辭去¶
尊前美人不成舞陽闗三疊倒玉舩消魂此地自年年¶
舩頭旗竿舩尾柂南遊江海北長安長亭出郭十餘里¶
柳邊人家飯遊子少年此地幾經過白頭相逢可奈何¶
<pb:KR4h0117_WYG_154-8b>¶
　　　送邵郎中守同州¶
君不見漢家左輔百萬户里胥夜驚厭桴鼓爾來荆棘¶
露霑衣只有河山閲今古邵侯風流華省郎三十憑熊¶
兩開府不須閉閤决田訟多屑石餅羞魚爼東南文章¶
舊人物莫愧蓴&KR0245;便酪乳仍煩細閱白沙龍驌驦一骨¶
今何所¶
　　　送劉季孫赴浙東¶
将軍好書如郤縠文史隨舩三萬軸吟詩坐嘯士賈勇¶
<pb:KR4h0117_WYG_154-9a>¶
不學虎頭飛食肉念昔先君得佳語歸見兒童詫珠玉¶
乖離存没偶不死十年遇公拜還哭堂堂山西忠勇後¶
凛凛典刑在眉目總戎南下聊復爾勁敵强藩要頗牧¶
戈船水犀士扼虎三江大湖浪飜屋丈夫為将亦不惡¶
寂寞揚雄老天禄¶
　　　惜别贈子中昆仲¶
寒雲崩騰不成雪北風吹窻燈半滅病來廢飲卧無眠¶
終夜吟詩聲不絶南城三俊坐契濶想對寒爐掉吟舌¶
<pb:KR4h0117_WYG_154-9b>¶
行留一日誰有情慰我與君千里别¶
　　　官閒¶
官閒吏歸早嵗晏寒欲盛槐稀庭日多鳥下人語静幽¶
花破寒色過雁驚秋聽酒賤莫辭沽北風行欲勁¶
　　　病臂比已平獨挽弓無力客言君為史官何事¶
　　　　挽弓戲作此詩¶
君不見吾鄉少年曹子桓文章七子相後先有時擲筆¶
事弋獵邀輕截俊馳平原獩貊名弓燕代馬射雉歸來¶
<pb:KR4h0117_WYG_154-10a>¶
宴清夜一聞驚倒荀令君何物書生乃知射我雖把筆¶
笑腐儒束腰待懸玉鹿盧自從病臂憂親友百嗜為之¶
心一枯降癘無名天悔禍奪之而與復完軀但慙未使¶
杯安肘猶負當年門掛弧便使凄凉身未伏畧聞弓馬¶
氣猶麤莫為早衰須袖手将軍臂折尚平呉¶
　　　有感¶
昨日鴉作巢今日鴉哺兒念知三月䦨春物行已稀晩¶
風颯不收殘紅怨餘姿回風起輕寒擁爐火重炊燈明¶
<pb:KR4h0117_WYG_154-10b>¶
夜齋静目澁臨書遲病齒不飲酒持杯勸妻兒豈無兒¶
女心惆悵桃李蹊彼昬安目前丈夫方有思¶
　　　離楚夜泊高麗館寄楊克一甥¶
水天夕雲重不雨衣自濕夜寒更士語雞唱舟子急青¶
黄數宿莽蒼茫暗原隰高城亦何有倚晴我獨立¶
　　　其二¶
客去水闗閉踈燈亦復收川鳴半夜雨卧冷五更秋扁¶
舟已寒暑冉冉真乗桴一燈照客睡短夢良悠悠¶
<pb:KR4h0117_WYG_154-11a>¶
　　　離黄州¶
扁舟發孤城揮手謝送者山回地勢巻天豁江面㵼中¶
流望赤壁石脚揷水下昬昬烟霧嶺厯厯漁樵舍居夷¶
實三載鄰里通假借别之豈無情老淚為一灑篙工起¶
鳴鼓輕櫓徤於馬聊為過江宿寂寂樊山夜¶
　　　晩飯寳應¶
晩風吹古栢落照明空山深行得寳刹崖嶺相回環人¶
遠草木遂境幽魚鳥閒道人掃華堂延我具晩餐齋庖¶
<pb:KR4h0117_WYG_154-11b>¶
野菊美石井新泉寒既飽陟上方浮香出林端平生麋¶
鹿志彊學伏車轅塵懷造勝絶欲去猶三歎¶
　　　廣化遇雨¶
浮雲蔽髙峯臺殿延晩色風聲轉谷豪雨脚射山白東¶
樓瞰虛明龍甲排檜栢蕭森異人境坐視動神魄撞鐘¶
寺門掩晩霽尚殘滴相擕下山去塵静馬無跡歸來解¶
鞍歇新月如破璧但恐桃花源回舟已青壁¶
　　　岡沙阻風¶
<pb:KR4h0117_WYG_154-12a>¶
大江春風浪如屋客舟迎風岡沙宿連檣接柂古岸傍¶
岸上無人春草緑船頭日出炊烟起買魚擕菜來就市¶
漁人水惡不出門蕭條野市無雞豚堤邊紙錢灰若雨¶
釃酒賽神巫降語南人艇子不避風横江五兩翩翩去¶
　　　九月十二日入南山憇一民舍冒雨炙衣久之¶
石稜如刀不容歩上挽垂藤下無路風寒雨滑徒旅愁¶
捨馬杖藜泥没屨躋攀顛墜不容髪目眩心寒驚反顧¶
亦知垂堂有遺戒身仰微官欲誰愬蕭蕭茅屋映絶壁¶
<pb:KR4h0117_WYG_154-12b>¶
門外漍漍清泉注解衣就火不能煖旋捨山薪伐溪樹¶
山翁生未食醯醢脫粟寒蔬度朝暮人間平地固不少¶
何用巇嶇守麏兎秋聲四起山靄夕壞屋踈籬睡無處¶
披裘結束相勸歸過盡重雲下山去¶
　　　道士磯¶
匡廬奠九江苗裔徧南服横江蔽原野内外實一族危¶
磯挿江生石色擘青玉蛟龍穴亂石猱玃在喬木我行¶
季冬候江蹟在山腹扁舟如鏡面清净不可觸躋攀既¶
<pb:KR4h0117_WYG_154-13a>¶
無人千古長幽獨緬想邃古初巢居戒樵牧¶
　　　淮陰阻雨¶
檣竿日日春風轉𣺌渺孤舟數家縣朝來雨暗隔淮村¶
白浪巻沙吹斷岸渡頭楊柳濕青青橋下涓涓野水生¶
滿尺白魚初受釣斷行歸雁故能鳴平生行止任遲速¶
篷底欠伸朝睡足從來江海有前約老去塵埃無可欲¶
曉天暖日生波光桃杏家家半出墻春日春波好相待¶
短帆輕櫓底須忙¶
<pb:KR4h0117_WYG_154-13b>¶
　　　海州道中¶
孤舟夜行秋水廣秋風滿帆不揺槳荒田寂寂無人聲¶
三尺跳魚飜水響河邊守罾茅作屋罾頭月明人夜宿¶
船中客覺天未明誰家鞭牛登隴聲¶
　　　其二¶
秋野蒼蒼秋日黄黄蒿滿田蒼耳長草蟲咿咿鳴復咽¶
一秋雨多水滿轍渡頭鳴舂村逕斜悠悠小蝶飛豆花¶
逃屋無人草滿家纍纍秋蔓懸寒𤓰¶
<pb:KR4h0117_WYG_154-14a>¶
　　　春陰泊龜山寄圓明¶
東風淮聲鳴萬鼓山頂孤塔藏烟霧一庵老宿何處峰¶
孤舟倦客沙邊雨楊柳梢頭春未多白蘋汀下正滄波¶
莫向春陰開病眼風烟如此奈愁何¶
　　　江城¶
江城寒食近風雨作輕寒花落已可惜春衣猶怯單畏¶
人成不出投老漸無歡沽酒金明道回頭興太䦨¶
　　　西華道中¶
<pb:KR4h0117_WYG_154-14b>¶
我行陳許郊千里平若掌居民雜荆榛耕少地多曠野¶
兎乍跳奔驚鳶或髙颺喬木多悲風寒澗有餘漲棘籬¶
蔽茅屋雞犬入村巷主人為掃榻秣馬具朝餉呼僮汲¶
土井敗飲堆瓦盎勿悲為生陋自足無他望嗟余走薄¶
官奔走年将壮長抱羇旅愁何時稅歸鞅¶
　　　舟次安州孝感縣偶感寒疾卧病舟中復大風¶
　　　　不可解舟晩方離¶
船頭風聲鳴萬鼔扁舟繫纜沙邊樹船中病客晝閉篷¶
<pb:KR4h0117_WYG_154-15a>¶
睡起空江日亭午雞犬蕭條數家縣市聲已變淮南語¶
長年三老喚不回一葉波間去如舞¶
　　　發岐亭宿故鎮作¶
我别竟陵時楚稻如碧絲秋風發齊安稻穗如植旗流¶
年去荏苒客路何逶迤弛擔中林下永負山中期¶
　　　其二¶
乗月入秋山月午山蹊静森森松竹林夾道散踈影陰¶
風留暗壑白露䝉朝嶺耿耿付雞鳴坐感單衣冷¶
<pb:KR4h0117_WYG_154-15b>¶
　　　其三¶
征人不敢安蓐食待明發朝衝石上雲冷踏松間月艱¶
難付一笑嵗月驚屢閲偃亞道傍松茯苓應可掘¶
　　　宿峻極下院¶
天寒蒼山髙野寺在山麓長林繫我馬古屋留人宿空¶
巖陰風豪達旦號古木平明出户望曉日在巖腹氷霜¶
刮昬霾萬丈森翠玉山行日已久常苦見未足猶同贒¶
者處愈久歎如玉傳聞峻極嶺千里如在目愧爾巖上¶
<pb:KR4h0117_WYG_154-16a>¶
僧窮年玩幽獨¶
　　　初離淮陰聞汴水已下呈七兄¶
朝離淮陰市春水滿川平依依道邊人送我亦有情千¶
里積雪消布榖催春耕人家遠不見柳色烟中明輕舟¶
鳴榔子野静遥相應連網收撥刺嘉魚飽南烹平生晤¶
語歡促膝聫弟兄相逢古難得白髪老易生檣烏飛更¶
北汴柳緑相迎從今淮山夢却在鳯凰城¶
　　　寒獵¶
<pb:KR4h0117_WYG_154-16b>¶
十月北風燕草黄燕人馬飽弓力彊虎皮裁鞍鵰羽箭¶
射殺陰山䨇白狼青氊帳高雪不濕擊鼓傳觴打令急¶
戎王半醉貂裘眠昭君獨抱琵琶泣¶
　　　臘月十八日早苦寒與家婦飲¶
寒夜不可旦老雞鳴苦遲晨興出户視風折山樹枝最¶
愛堂東梅冽寒亦弄姿夜來月中影窺我讀書帷中庭¶
石井欄晨汲氣如炊今日復何事環珮聨氷澌甆罌有¶
芳醇庖舍具鮮肥地爐熾新炭三酌對山妻¶
<pb:KR4h0117_WYG_154-17a>¶
　　　東園¶
浮雲蔽亭午白日成蕭森餘凉入坐隅瀟灑散煩襟孟¶
夏愛我屋秀木成佳陰衆果漸以熟永日鳴山禽杖屨¶
時一到逍遥忘滯淫舉頭天雨霽落日低遥岑¶
　　　獨遊東園¶
清曉歩東園獨遊悵無侣菰蒲緑己深鵝戲春塘雨取¶
酒傍花傾隔林邀客語歸來春興䦨睡起日亭午¶
　　　秋池¶
<pb:KR4h0117_WYG_154-17b>¶
平生落莫意况此秋池側寒水静無波衰荷萎餘碧蕭¶
蕭動風鬢照影感新白來徃䨇浴鳬爾生真自得¶
　　　菊叢¶
下根盤秋泥上葉披宿雨惟餘黄金蘂秀色日夜吐寜¶
須薦九日但惜嵗行暮吾将屑落英持泛蘭臯露¶
　　　上巳日洛岸獨遊寄陳永寜¶
風雩感贒遊嘉節偶乗興人稀好鳥語麥秀春野静澄¶
波漾清洛遊子度明鏡南山夜來雨雲日淡相映解鞍¶
<pb:KR4h0117_WYG_154-18a>¶
憇髙柳覽物動新詠優游徒侣歡豐熟蔬果盛官閒省¶
文檄俗古少諠競乗閒聊獨遊兹焉愜吾性¶
　　　獨遊崇化寺題觀音院¶
黙黙苦不展駕言陟崇岡人遠塵坌息髙門開寳坊華¶
簷敞虛殿喬木䕶修廊閒庭引幽歩偃息得兹堂惟時¶
炎火衰清秋朝暮凉窗虛竹色静風遠松聲長遥山露¶
雲表遠水連天光獨遊不自得遐眺有餘傷留滯感華¶
嵗登臨思故鄉言歸日已夕月出林蒼蒼¶
<pb:KR4h0117_WYG_154-18b>¶
　　　奉先寺¶
荒凉城南奉先寺後宫美人棺𦵏此角樓相望髙起墳¶
草間栢下多石人秩卑焚骨不作塜青石浮圖當丘壠¶
家家墳上作享亭朱門相向無人聲樹頭土梟作人語¶
月黒風悲鬼揺樹宫中養女作子孫年年犢車來作主¶
廢后陵園官道側家破無人掃陵域官家嵗給半千錢¶
街頭買餅作寒食¶
　　　洛水¶
<pb:KR4h0117_WYG_154-19a>¶
洛水秋深碧如黛亂石縱横㵼鳴瀬清明見底不留塵¶
日射澄沙動璣貝南山秋風已蕭瑟倒影上下迷空翠¶
何當載酒縱扁舟一尺鯉魚寒可鱠¶
　　　美哉¶
美哉洋洋清潁尾西通天邑無千里舸&KR0008;大艑起危檣¶
淮潁耕田汳收米芒芒陂澤帶平原古時溝澗還相連¶
昔人屯田戍兵處今人阡陌連丘墓今年雨足種麥多¶
北風吹桑鳴空柯髙城回望鬱嵯峨豐年閭井聞笙歌¶
<pb:KR4h0117_WYG_154-19b>¶
河邊古堤多老柳去馬來船一回首百年去住不由人¶
嵗暮天寒聊飲酒¶
　　　三龕¶
萬穴列巖壁三龕獨雄夸封山鑿其骨開像儼且呀悲¶
哉輕人功不計嵗月賒像成竟何補國破荒蓬麻悠悠¶
清伊水去去縈山斜晩渚棲暝鷗夕波戰餘霞陵谷良¶
未遷古今如轉車惟應千年鶴歸顧時咨嗟¶
　　　題廬阜官㕔壁¶
<pb:KR4h0117_WYG_154-20a>¶
平生山水興今夜宿東林落日樓殿影西風鐘梵音雲¶
横杉閣逈雨過虎溪深脚力猶堪在他年當重尋¶
　　　題江州琵琶亭¶
危亭古榜名琵琶尚有楓林連荻花嗚呼司馬則已矣¶
行人徃來皆歎嗟司馬風流映千古當日歌詞傳樂府¶
江山寂寞三百年潯陽風月知誰主我今單舸犯江潭¶
徃來略已徧東南可憐千里傷春眼不待琵琶淚滿衫¶
　　　讀中興頌碑¶
<pb:KR4h0117_WYG_154-20b>¶
玉環妖血無人掃漁陽馬厭長安草潼闗戰骨髙於山¶
萬里君王蜀中老金戈鐡馬從西來郭公凛凛英雄才¶
舉頭為風偃為雨灑掃九廟無塵埃元功髙明誰與紀¶
風雅不繼騷人死水部胷中星斗文太師筆下蛟龍字¶
天遣二子傳将來髙山十丈磨蒼崖誰持此碑入我室¶
使我一見昬眸開百年廢興增歎慨當年數子今安在¶
君不見荒凉浯水棄不收時有遊人打碑賣¶
　　　偶書¶
<pb:KR4h0117_WYG_154-21a>¶
秋陰漫漫幾千里赤壁磯前天接水連檣接柂不復行¶
老魚擘波時出戲黄橙紫栗收如積青錢買酒不堪惜¶
北人嵗久厭南飡山邊有路何時還¶
　　　其二¶
窮秋晝夜陰如一夜不見星朝蔽日枯疇已穫大野空¶
怒江未落連州没長魚撥剌不受釣漁子髙眠守蓬蓽¶
紫髯舊宫誰復遊鼎峙雄心久蕭瑟¶
　　　其三¶
<pb:KR4h0117_WYG_154-21b>¶
周郎戰處滄江回魚龍蕩潏山石摧荆州艨艟莫舉檝¶
走君不勞一炬灰當年雄豪誰復在喬木荒烟忽千載¶
蘄州截作寸笛材一冩山川萬古哀¶
　　　馬周¶
馬周未遇虬髯公布衣落魄來新豐一樽獨酌豈無意¶
俗子不解知英雄贒豪相逢自相得一語君王見胷憶¶
當時豈不為人言聾耳安能為君側¶
　　　福昌秋日效張文昌¶
<pb:KR4h0117_WYG_154-22a>¶
秋野無人秋日白禾黍登塲風索索豆田黄時霜已多¶
桑蟲食葉留空柯小蝶翩翩晩花紫野鶉啄粟驚人起¶
洛陽西原君莫行秋光處處傷人情¶
　　　其二¶
黄葉蕭蕭秋水清田中日午村雞鳴塲頭九月禾黍熟¶
空原雉飛飽新榖棘籬蟲鳴村路曲道邊古墳生野菊¶
人稀田濶草茫茫洛陽秋深能斷膓¶
　　　臨文¶
<pb:KR4h0117_WYG_154-22b>¶
一病廢百嗜好文心未忘南窻納虛明羅列陳縑緗茫¶
昧考巢燧典章斷虞唐清妍進屈景雋永旌蘇張少徃¶
不自料遇事形文章誤逢作者歎因復力披攘蹉跎生¶
白髪始紬石室藏粗見漢家事濡毫時否臧文詞比工¶
祝不殊公卿行何用疲心精舎本棄耕桑讀賦意凌雲¶
律令尊張湯榮華繫遇合才技無短長頗師老氏術抱¶
朴和其光無營以卒嵗刻意翰墨塲¶
　　　秋日獨酌懷榮子邕¶
<pb:KR4h0117_WYG_154-23a>¶
新秋一杯酒風雨早凉天眷言西隣友咫尺莫能前豈¶
無病羸馬泥滑不勝鞭端居何為者落莫掩書眠髙柳¶
颯已踈碧草留餘鮮衰懷感徂節客舍悲流年孤吟誰¶
與和獨酌還醒然新晴野路乾期子南山邊¶
　　　春陰¶
春山苦多昬陰靄晝常暝鳥鳴欲成巢氷泮魚已泳薄¶
寒方未已慘切有餘勁霏霏晩雨飄黯黯夕氛凝髙鴻¶
戢南翮布榖謹新令班班農在田冉冉麥将盛官閒倦¶
<pb:KR4h0117_WYG_154-23b>¶
無侣覽物偶乗興無辭數擕酒溪柳黄欲映¶
　　　秋興¶
八月禾黍熟登髙望川原山河豁清霽風日開明鮮晴¶
光散草木餘爽厲淵泉飄飄孤飛鶻擊搏無留拳幽獨¶
感揺落端居驚嵗年誰為知心者頼有濁醪贒¶
　　　秋日晨興寄楚望¶
夜雨霽清曉浮雲散凉川幽人理青髪汲彼石井泉焚¶
香展素帙持珠諷妙言晨暉淡悠揚秋霞麗紺天萎花¶
<pb:KR4h0117_WYG_154-24a>¶
開露餘孤葉零風前感此芳節晩長嘯心悠然傾觴散¶
滯念飱菊留華年牢落嵗暮心非君誰與宣¶
　　　對雪呈仲車¶
學堂嵗暮無來客殘雪漫漫風獵獵當庭古柳三四株¶
老翁擕箒收殘葉二年閒散百事慵饑寒不自勤鉏鍤¶
囊空甑倒誰復救典衣買酒将空篋人間萬事苦難齊¶
以醉驅愁最竒㨗丈夫未死誰能測幽憂何用同兒妾¶
飲酣耳熱詩興遒直上虛空恣陵躡饑喉凍噤誰與解¶
<pb:KR4h0117_WYG_154-24b>¶
正藉醺酣得嚅囁少年舉白未嘗辭漸老深杯見還怯¶
何當共有種秫田免向官壚走書帖¶
　　　苦雨¶
春淺天尚寒雨多聲入夜幽人不出門坐惜梅花謝庭¶
竹未抽萌酴醿将復架芳時喜病愈淺酌供情話趨世¶
劇曵牛投閒如噉蔗因逢老農談悔不初學稼¶
　　　不雨¶
齊安一春雨不足稻畦土堅不入榖城中赤日風吹沙¶
<pb:KR4h0117_WYG_154-25a>¶
老鴉銜火燒竹屋百尺長繩抽井底井中泥滓多於水¶
潭邊龍祠懸紙錢誰令霹靂驚龍眠¶
　　　喜雨¶
陰陽不暫駐今夕已秋風晨興絺綌冷嵗月驚衰翁朝¶
烟㸑薪濕小甲蔬畦空且復一杯酒吾生不終窮¶
　　　其二¶
手種五芭蕉意待聽秋雨南風扇旱日破葉萎不舉霶¶
&KR1115;未終夕緑潤遽如許秀色入書幃已覺青鸞舞¶
<pb:KR4h0117_WYG_154-25b>¶
　　　喜雨止¶
敬亭與吾期今日雨當止静掃峯頭雲秀色粲如喜我¶
慚無以酢園逕欣細屨夜來四簷聲添我北池水破圩¶
久不補積潦齧其址南人麥禾薄稻隴魚尾尾豐穰未¶
敢望疲餓何由起飽食但髙眠自慚稱刺史¶
　　　春旱¶
大野拱連山晴空轉䂓日青春散坱莽積水中蕩潏欣¶
欣見羣動咄咄争湧出滯留無好懷風景獨蕭瑟離羣¶
<pb:KR4h0117_WYG_154-26a>¶
與誰語塊坐守蓬蓽巵酒樂餘春沉憂畏生疾¶
　　　其二¶
風雲閒益高旱色起諸嶺施生澤未渥曉氣挾餘冷飛¶
沙磣桃李碧草思耿耿麥根不走地稻壠卧陳梗蛟龍¶
且偷安雷電勢欲逞憫農非我事剛復念閭井¶
　　　次韻錢大尹公庭種菊¶
人才因齊量能尺不能咫誰如錢京兆獄訟間書史平¶
明吏擁堂過午掃階戺風威變姦傲應若度淮枳清秋¶
<pb:KR4h0117_WYG_154-26b>¶
動高興庭菊粲可喜栽培豈無情收拾自棄委客來擷¶
芳秀嵗晏聊爾耳新凉一尊酒九日意在彼何必飱落¶
英離憂對蘭芷¶
　　　庭菊¶
窮秋慘無姿所向盡枯槁可憐中庭菊灼灼顔色好豈¶
無風霜苦所守良自保清商振驅除爾獨傲百草煌煌¶
中央色嚴麗謝浮姣山家有薄酒為爾數傾倒嘗聞仙¶
人術採餌庶難老呼童掃藥齋遲爾寒英𢷬¶
<pb:KR4h0117_WYG_154-27a>¶
　　　田家¶
野塘積水緑可染舎南新柳齊如剪去冬雪好麥穗長¶
今日雨晴初擇繭東家饋黍西舎迎連臂踏歌村市晩¶
婦騎夫荷兒扶翁月出橋南歸路逺¶
　　　聞蛩有感¶
遥夜飛螢動秋思獨卧空山驚晩嵗可堪六月已聞蛩¶
日暮咿咿響庭際闗河多風氣蕭索碧樹先秋早揺落¶
鳴機夜織常怨寒白紵呉衫苦輕薄年年促織誰最悲¶
<pb:KR4h0117_WYG_154-27b>¶
堂上美人愁翠眉清砧搗練對殘月玉筯啼紅裁逺衣¶
唐風詩人勸其主行邁苦遲嗟嵗暮山城聽汝已三年¶
三年白髪多於故飄飄秋夢到江湖我欲東歸鱠碧鱸¶
安能為爾将䨇淚嵗嵗風前沾客裾¶
　　　女几祠下¶
山邊白雲閒不掃山下松花龍甲老東風古栢吹暖香¶
廟前土馬荒春草朝霞為裳水為珮守廟千年老龍在¶
清風掃堂神暮還山頭月出溪潺潺¶
<pb:KR4h0117_WYG_154-28a>¶
　　　近清明二首¶
斜日去不馭好風來有情江城過風雨花木近清明水¶
樹閒照影山禽時引聲吾年行老矣淹泊蹇何成¶
冉冉春向老昬昬日復斜鮮歡常止酒不睡更烹茶&KR1814;¶
起烟中刹雞鳴林外家陳王鬬鷄道風柳不勝斜¶
　　　青春¶
青春忽妍好半嶺麗朝陽谷鳥喜相見園花明曉粧閒¶
居耽道味吟眺惜風光叩户有佳客悠然三舉觴¶
<pb:KR4h0117_WYG_154-28b>¶
　　　春望¶
暖日晴薫草清淮濶浸天地卑連逺水城廢入春田目¶
極風燈外愁懸雨淚邊人生苦多感花柳自年年¶
　　　暮春¶
應接非吾事深幽興有餘笋深鳴鳥下花薄午風踈草¶
淺見飛雉溪清生細魚端居亦多趣不用席門車¶
　　　暮春書事¶
冉冉春将老悠悠晝掩闗鳩鳴高柳暗雨細廣庭閒塵¶
<pb:KR4h0117_WYG_154-29a>¶
榻談無客風簾望有山銜泥新燕子一一及時還¶
　　　其二¶
漠漠山雲合簷風透薄帷柳藏陰後絮櫻壓雨中枝坐¶
煖晨杯罷香濃午睡時薄寒猶故在再取紫貂披¶
　　　其三¶
林花飛己久芳草雨餘長人静槐庭午簾斜竹院凉沾¶
泥新笋白封蠟煑醪香莫厭殘春醉流鶯勸舉觴¶
　　　暮春¶
<pb:KR4h0117_WYG_154-29b>¶
夜雨輕寒拂曉晴牡丹開盡過清明庭前落絮誰家柳¶
葉裡新聲是處鶯白髪生來如有信青春歸去更無情¶
便當種秫長成酒逺學陶濳過此生¶
　　　正月六日(元豐/七年)¶
楊柳稍頭臘雪消東風猶著晩寒驕新年花柳傳芳信¶
去臘星霜變斗杓來共春烟晴冉冉灑隨踈雨淚蕭蕭¶
蛾眉一閉年華改縱有遺魂可得招¶
　　　春日遣興¶
<pb:KR4h0117_WYG_154-30a>¶
流光向老惜芳菲搔首悲歌心事違緑野染成延晝永¶
亂紅吹盡放春歸荆榛廢苑人閒牧風雨空城鳥夜飛¶
斷送一飜桃李盡可憐桑柘有光輝¶
　　　春晩有感¶
洛川三月鵯鵊鳴遊絮縈空塵不驚茸茸草色鋪風軟¶
㸃㸃楊花著水輕何處浮雲度天末不妨微雨破春晴¶
江南有客增歸思悵望汀洲蘋芷生¶
　　　寒食贈遊客¶
<pb:KR4h0117_WYG_154-30b>¶
陰陰畫幕映雕欄一縷微香寳篆殘寒食園林三月近¶
落花風雨五更寒筝調寳柱絃初穏酒滿金壺飲未乾¶
明日踏青郊外去緑楊門巷繫雕鞍¶
　　　夏日¶
蚓壤排晴圃蝸涎印雨堦花鬚嬌帶粉樹角老封苔問¶
字病多忘過隣慵却迴晩凉還盥櫛對竹引清杯¶
　　　其二¶
細徑依原僻茅篷四五家山田來雉兎溪雨熟桑麻竹¶
<pb:KR4h0117_WYG_154-31a>¶
籠晨收果茅庵夜削𤓰頗知農事樂從此問生涯¶
　　　夏日雜興¶
隔墻泉下是東陂細柳涓涓入我池一部笙簫寒竹響¶
百年風雨古槐姿果懸幽檻朱初熟蔓度空墻翠欲垂¶
野趣轉深身愈老祗應寂寞畏人知¶
　　　夏日¶
長夏村墟風日清簷牙燕雀已生成蝶衣曬粉花枝午¶
蛛網添絲屋角晴落落踈簾邀月影嘈嘈虛枕納溪聲¶
<pb:KR4h0117_WYG_154-31b>¶
久判兩鬢如霜雪直欲樵漁過此生¶
　　　其二¶
黄簾翠幕斷飛蠅午影當軒睡未興枕穏海魚鐫紫石¶
扇凉山雪畫青繒廊陰日轉雕欄樹坐冷風生玉盌氷¶
滿案詩書塵蠧甚故應踈懶過炎蒸¶
　　　和晁應之大暑書事¶
蓬門久閉謝來車畏暑尤便小閣虛青引嫩苔留鳥篆¶
緑垂殘葉帶蟲書寒泉出井功何有白羽邀凉計已踈¶
<pb:KR4h0117_WYG_154-32a>¶
忍待西風一蕭颯碧鱸東鱠意何如¶
　　　早秋感懷¶
永日付悠悠年華逝不留風聲送殘暑雲色淡新秋吾¶
道儻有待窮通寜遽憂朝來望清潁一鴈下汀洲¶
　　　落日¶
落日西風急空山獨客驚夕雲寒不動秋木暮多聲粟¶
厭周人飯蓴思故國羮南飛有征雁羡爾羽毛輕¶
　　　落寞¶
<pb:KR4h0117_WYG_154-32b>¶
嵗晩苦落寞獨遊情易傷晴溪沙漾碧秋徑葉鋪黄幽¶
菊開經雨踈槐老耐霜閉門無俗客攄散有林塘¶
　　　次韻和王彦昭九日湖園㑹飲¶
故人憐寂寞九日共登臨天地客行遠山河秋色深狂¶
來能醉舞興罷獨悲吟莫怪凄凉甚多憂損壮心¶
　　　冬日書事¶
景短氷霜地人稀豺虎村風連諸壑動日帶亂山昬浩¶
蕩空迴首蕭條獨掩門東周舊耆老留滯飽知言¶
<pb:KR4h0117_WYG_154-33a>¶
　　　臘日¶
南壁蒼涯壮窮冬井落閒風聲先老樹日色避諸山落¶
雁饑相向啼烏夕自還微微寒月影蓬户已深闗¶
　　　冬夜¶
慘慘諸山暮寥寥老樹空尚飛霜雁急不動雪雲重掛¶
冷寒燈壁悲傳夜柝風隔窻無限竹蕭颯到晨鐘¶
　　　其二¶
嵗晩轉無趣席門誰駐車澗泉分當井山葉掃供厨謀¶
<pb:KR4h0117_WYG_154-33b>¶
拙從人笑身閒讀我書幸知霜霰晩時得灌園蔬¶
　　　冬至後三日¶
水國避冬至風光春已生梅如相見喜雁欲有歸聲老¶
去書全懶閒中酒愈傾窮通付吾道不復問君平¶
　　　山夜¶
更漏孤城逈簾帷静夜長天高風送雁月冷樹浮霜晩¶
菊差遲緑高桐次第黄曉來南國夢不覺寄他鄉¶
　　　東堂夜坐偶成示秬秸和¶
<pb:KR4h0117_WYG_154-34a>¶
東堂嵗云暮永夜有餘清月暗雁程急霜嚴雞夢驚微¶
明旁舍火斷續戍樓更老眼渾無睡偏聞曉雨聲¶
　　　同晁郎及秬秸歩遊乾明晩逾柯山歸¶
野水菰蒲秀荒陂薺麥長卑田留積雨荒寺掩斜陽遠¶
樹連雲夢羣山近武昌言歸日已夕村徑度牛羊¶
　　　離宿州後寄兄弟¶
落日村橋泣涕漣東風匹馬去翩翩兩行緑樹當隋岸¶
一片春雲限楚天妄意致身常許國強顔得禄廢求田¶
<pb:KR4h0117_WYG_154-34b>¶
幅巾㑹作淮南叟白髪相收一釣船¶
　　　久陰忽晴作詩寄秬秸時二子沿幹在陽翟鎮¶
想爾扁舟野岸横久陰今旦喜晴明天寒野曠北風利¶
雪霽江渾春水生家近凍醪時可致旅庖鳴雁足供烹¶
東園早作歸來計紅紫欣欣日向榮¶
　　　謁告之楚岀都晩泊¶
馬跡不在眼浪聲初拍船蒼禾荒霽澤紅樹表霜川淮¶
海南浮地星辰北拱天東方聊一飽楚稻不論錢¶
<pb:KR4h0117_WYG_154-35a>¶
　　　離宛丘斗門¶
檣烏映高柳晩泊近晴川野日離烟樹風霜斷夕天牛¶
羊知别塹燈火認隣船獨客歸何晩平蕪逺更連孤城¶
飛鳥外春水片帆前蕭瑟孤征恨更深獨未眠¶
　　　驅馬¶
駸駸驅馬去秋晩思悠哉日暖禾黍熟霜晴鴻雁來晩¶
篁經雨出幽菊挽寒開官冷無拘束尋山肯易迴¶
　　　惠荘道中¶
<pb:KR4h0117_WYG_154-35b>¶
山雨夜塵息林霜晨氣清荒城餘古木破塜有新耕風¶
俗通秦壤川原抱洛京憑高将馭馬指㸃問山名¶
　　　宿東魯火店¶
夕陽低欲盡春淺色蕭條暝色催歸牧炊烟向晩樵踈¶
星臨水際逺火隔村橋黯黯柴門夜棲鴉對寂寥¶
　　　過少室¶
驅車繼日未知勞翠靄嵐光下褐袍日暖峯巒開少室¶
雪餘松栢近嵩高山行嵗晩風霜苦地勢西來氣象豪¶
<pb:KR4h0117_WYG_154-36a>¶
勝事笙歌紛滿目烟霞深處欲誅茅¶
　　　永城道中¶
東行十日何所有衰草白茅梁宋陂天風官樹吹半折¶
欲雨野雲垂不飛十年所遇半陳迹千里獨然懷所思¶
他日江湖片帆去白頭青鏡久相期¶
　　　春日偶題¶
隔壁桃花暖鬬粧好風時有過墻香滿園芳草無人種¶
何事春來特地長¶
<pb:KR4h0117_WYG_154-36b>¶
　　　清明船中書事二首¶
清明不到旅人家乞火隣船自試茶弄柳好風低作舞¶
夾船春浪細浮花¶
巢烏噪處緑楊村寒食人家盡掩門麥壠曉風收宿潤¶
烟村午日漲春昬¶
　　　夜來¶
夜來風雨掠餘春晏起蕭條一病身三月長安泥浩浩¶
懶隨車馬作遊人¶
<pb:KR4h0117_WYG_154-37a>¶
　　　十八日¶
寒食清明人意閒春城士女出班班柳黄花白樓臺外¶
紫翠江南數疊山¶
　　　偶成¶
乍晴幽歩踏斜陽殘潦青苔曲徑荒風送落花填小塹¶
雨催芳草上空墻¶
　　　夏日池上三首¶
新蟬樹上空遺蛻野雀哺雛争小蟲粉沾衣袖竹枝雨¶
<pb:KR4h0117_WYG_154-37b>¶
香滿水亭荷葉風¶
落日鳴蟬夏木荒芙蓉半落柳成行何人紈扇生新恨¶
亭館迎秋夜夜凉¶
拒霜灼灼欲破紅夜來雨惡荒蘭叢空庭無人日色午¶
但聽桐葉驚秋風¶
　　　秋日即事二首¶
支離卧病不知秋暑退初驚大火流蟋蟀知時鳴近壁¶
銀河照夜直當樓¶
<pb:KR4h0117_WYG_154-38a>¶
蕭蕭衰草傍牆生中有寒蟲白日鳴秋物荒凉禾稼熟¶
悠悠驅馬水邊行¶
　　　昬昬¶
昬昬落日下墻東厯厯晴雲送去鴻嵗晩蒼槐甘老大¶
盡将黄葉付秋風¶
　　　正月十日雪晴¶
西窻融雪飄如雨故與新春作薄寒昨夜雁聲渾向北¶
夢魂隨去度闗山¶
<pb:KR4h0117_WYG_154-38b>¶
　　　楚城曉望¶
鼓角凌虛雉堞牢曉天如鑑絶秋毫山川揺落霜華重¶
風日晴明雁字高¶
　　　登乗槎亭¶
海天秋霧暗乗槎風響空山浪巻沙杳杳櫓聲何處客¶
一㠶衝雨暗天涯¶
　　　題水閣¶
積雨荒池水欲平軒窻長夏有餘清公餘一枕滄浪夢¶
<pb:KR4h0117_WYG_154-39a>¶
卧聽風荷受雨聲¶
　　　崇化寺¶
樓殿沉沉鎖夜烟秋燈一㸃佛龕前梧桐葉上三更雨¶
亦有愁人獨自眠¶
　　　聞鵯鵊¶
紙窻将白燭微明鵯鵊枝頭一兩聲却憶去年桃李後¶
淮揚旅舎聽殘更¶
　　附晁補之詩¶
<pb:KR4h0117_WYG_154-39b>¶
　　　豆葉黄¶
蒹葭蒼豆葉黄南村不見岡北村十頃强車滿箱東西¶
家未上塲豆葉黄野離離䑕窟之兎入畦豕母從豚兒¶
豕豚啼咿咿銜角復銜箕豆葉黄榖又熟翁媪衰餔糜¶
粥豆葉黄葉黄不獨豆白黍堪作酒瓠大棗紅皴豆葉¶
黄穰穰何膴膴腰鎌獨徤婦大男徃何許官家散弓刀¶
要汝殺賊去¶
　　　漁家傲¶
<pb:KR4h0117_WYG_154-40a>¶
漁家人言傲城市未曾到生理自江湖那知城市道晴¶
月七八船熙煕在清川但見笑相屬不省歌何曲忽然¶
四散歸逺處滄洲微或云後車載藏去無復在至老不¶
曲躬羊裘行澤中¶
　　　八音歌答黄魯直¶
金蘭况同心莫樂新相知石田罹清霜念此百草腓絲¶
看煮繭吐士聽憤悱語竹馬非妙齡美人恐遲暮匏繫¶
魯東家今君尚天涯土膏待陽癉氣至如咄嗟革薄難¶
<pb:KR4h0117_WYG_154-40b>¶
為廓士迫下流惡木無松栢心穴處螻蟻托¶
　　　次韻李秬梅花¶
寒巖幽霧不曾開殘雪猶封宿草荄一蕚故應先臘破¶
百花渾未覺春來慙非上苑青房比誤作唐昌碎月猜¶
常恨清溪照踈影横斜還許落金杯¶
　　　次韻李秬䨇頭牡丹¶
寒食春光欲盡頭誰抛兩兩路傍毬二喬新獲銅臺怯¶
䨇隗初臨晉帳羞月底故應相伴語風前各是一般愁¶
<pb:KR4h0117_WYG_154-41a>¶
使君腹有詩千首為爾情如篆印繆¶
　　　次韻李秬牡丹¶
夭紅穠緑總敎回更待清明榖雨催一朶故應偏晩出¶
百花渾似不曾開常誇西洛青屏簇久說南徐紫錦堆¶
任是無情還有意不知千里為誰來¶
　¶
　¶
　¶
<pb:KR4h0117_WYG_154-41b>¶
　¶
　¶
　¶
　¶
　¶
　¶
　¶
　石倉厯代詩選卷一百五十四¶
