# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.815601
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百六十七
<pb:KR4h0117_WYG_367-1a>¶
欽定四庫全書¶
　石倉歴代詩選巻三百六十七¶
　　　　　　　　　　　　明　曹學佺　編¶
　明詩次集一¶
　　薛瑄¶
　　　宿信陽慈氏寺有懐趙侍御¶
禪室絶清灑夜景何寥寥白日墮簷隙凉飇拂林梢有¶
客不能寐起坐心勞焦所懐同心友相去一何遥開門¶
<pb:KR4h0117_WYG_367-1b>¶
望天宇露冷河漢髙恨無雙羽翰奮飛共遊遨秉燭遂¶
至旦詩成還獨謡¶
　　　其二¶
山寺月皎皎流光入簾帷神清不成寐起視夜何其天¶
漢漸回轉參斗亦西移庭草泫繁露林竹生凉颸撫景¶
念良友𣺌在天一涯㑹面曾幾日成此逺别離冉冉易¶
寒暑悠悠隔山陂豈無他人好中情詎能知¶
　　　舟中作¶
<pb:KR4h0117_WYG_367-2a>¶
少小心好竒斯遊嵗方壯雲帆拂遥天畫舫壓髙浪青¶
山歴歴過可見不可傍晚泊洞庭湖還當極遐望¶
　　　龍陽山行遇雨¶
楚山饒古木楚水饒竒石林霏暗不開石瀨㵼何急久¶
行路欲迷嵐雨互蒸濕陟降童僕勞竟日未遑息向晚¶
落葉多攬轡更駐立¶
　　　瀟湘八景¶
雨来萬壑昬雨過千岫出晴旭楚人家蛾睂晝生緑望¶
<pb:KR4h0117_WYG_367-2b>¶
望如有情餘光逺相逐(右山市晴嵐/)¶
西風淨晚煙天水逺相接瓊樓玉宇深烱烱涵虚白夜¶
久風露寒一鼓湘靈瑟(右洞庭秋月/)¶
霜清秋水落風過人迹平飛飛隨陽鳥相呼下寒汀向¶
夕聚儔侣月映蘆花明(右平沙落雁/)¶
夕照下山門清音出煙霧暝壑一僧還側佇尋歸路月¶
上楚天寒霜落洞庭樹(右煙寺晚鐘/)¶
兩㟁叢篁濕向夕波浪生孤燈借漁火江雨篷背鳴南¶
<pb:KR4h0117_WYG_367-3a>¶
来北往客同聴不同情(右瀟湘夜雨/)¶
落落漁樵家蒼蒼起煙霧㟁滑移釣舟沙平失歸路似¶
有凌波人盈盈月中去(右江村暮雪/)¶
釣艇收晚罾歸鴉集疎栁天風吹彤霞明月映江口孤¶
村一笛横萬慮復何有(右漁汀落照/)¶
翩翩投極浦漠漠背殘照水柵歌竹枝清風激幽調歸¶
舟漸覺稀錯莫尚凝眺(右逺浦歸帆/)¶
　　　泊舟貽溪宿陽樓山下¶
<pb:KR4h0117_WYG_367-3b>¶
泊舟清江滸肩輿渡迴溪微逕入叢篠䝉籠行欲迷轉¶
步忽開曠溪田間髙卑傍水野航小連林茅屋低適遂¶
情景豁寧覺人俗非山堂稍曛黑㝠㝠子規啼¶
　　　又¶
窈窕入清溪側逕何紆曲魚梁截奔流雪瀨漱寒玉空¶
翠濕人衣霧雨滿新竹路窮上野航前登得平陸日暮¶
煙火迷似向桃源宿¶
　　　湘江舟中¶
<pb:KR4h0117_WYG_367-4a>¶
湛湛湘水緑夾㟁叢篁多挽舟逆水上南風起微波嘉¶
此晴霄景逍遥翫江沱沙渚曠緬邈雲岫紛嵯峨逺目¶
為舒暢客意將如何濯纓吾所愛聊為扣舷歌¶
　　　襄陽道中¶
曉辭新野縣午入襄陽境迢逓岡坂長曲折溪流靜入¶
村竹青青便覺異風景惟時霜雪繁嵗晏北風冷中私¶
且撥捐壯觀極馳騁日暮臨漢江窮源思方永¶
　　　遊習家池¶
<pb:KR4h0117_WYG_367-4b>¶
谷口一逕入蒼山四際開中有習池水澄碧無纎埃泉¶
源初噴薄交流遂瀠洄飛鳥鏡中度行雲天外来微風¶
一蕩拂林影久徘徊寒光怡心性俯翫何悠哉愛此不¶
能去載歌冩中懐¶
　　　遊君山寺¶
為愛湖中山艤舟山下路石磴純莓苔青林雜煙霧前¶
行如有窮嵐嶺乍分布招提壓重湖千里周一顧孤峰¶
四無垠形氣自依附蘭若轉幽&KR0201;山僧引徐步白雲簷¶
<pb:KR4h0117_WYG_367-5a>¶
外生清風竹間度庭花雜無名嵗晏色猶故澄心得妙¶
觀忘言竟良晤愛此林壑清遂薄塵俗務招隠有同調¶
奚待畢㛰娶¶
　　　雨後臨雙池¶
時雨夜来歇雙沼朝欲平香草何瑣雜芊蔚繞㟁生修¶
竹㵼風露團荷貼青萍顧此好修客覽彼衆物榮徘徊¶
撫雕檻徙倚當素屏採掇終有贈緬焉起深情¶
　　　新笋¶
<pb:KR4h0117_WYG_367-5b>¶
方池錦萍滿花草被四阿生意一何盛新笋池上多緑¶
苔已穿透粉籜方包羅鋭若毛遂穎森如羽林戈朝翫¶
夕逾峻舊竹時復過相期保堅節嵗寒心靡他¶
　　　渡雙溪¶
雙溪始合流崖渚遂經復洄潭一鏡平秋影空寒緑野¶
渡得孤航山家帶喬木適意方自兹前呵戒僮僕撫景¶
重悠然誰能和斯曲¶
　　　秋日雜詠¶
<pb:KR4h0117_WYG_367-6a>¶
翻翻髙荷葉秋雨生微凉豈不懐逺道撫時坐空堂何¶
以為我歡簡冊多遺芳古人不可作古道寧可忘兹理¶
將無厭欲語墮渺茫安得忘言子相與傾一觴¶
　　　夜坐¶
銀燭一寸光照我千古心心事諒誰語秉筆空沈吟幽¶
懐載草草妙思彌愔愔豈無揚子雲視昔猶視今¶
　　　送人之蜀¶
岷江㵼東溟岷山倚西極江山古名秀楊君將此適秋¶
<pb:KR4h0117_WYG_367-6b>¶
風送征帆夜火明水驛相憶瑶華音看取東飛翼¶
　　　冬夜懐魏希文¶
冬夜氣何厲氷雪輝前楹單居不能寐懐我舊友生行¶
雲去不息賓鴻各時征兩情曠難合欲語誰當聴惟有¶
寒月光見余心宇清展轉遂至旦逺思徒營營¶
　　　遊禹門¶
春澤周四野閒情樂時和出郊縱逸興緬懐古山河禹門忽¶
在望峭壁雲嵯峨石磴連飛棧相架接澄波空山響絲竹虚¶
<pb:KR4h0117_WYG_367-7a>¶
堂進舞歌父老誠苦心㫖酒神所呵由來非一朝吾意其如何¶
　　　擬古¶
悠悠復悠悠水中有行舟四序無淹晷代謝不可留春¶
鳥寂無聲寒蟬號素秋落葉滿阡陌白雲散巖幽去去¶
勿復道潁陽有遺老¶
　　　其二¶
庭前桂花發清香散凉颸采采黄金英傾筐方自持思¶
欲贈逺人風波阻長歧望望不可及馨潔空自竒¶
<pb:KR4h0117_WYG_367-7b>¶
　　　其三¶
圓象無停運大化不可留征車既西邁行舟復東流轍¶
迹苦相背兩美焉得由青松生澗底白日麗髙丘餘光¶
不迴照直榦空蕭颼去去莫復道零露滿春草¶
　　　　其四¶
在陰鶴相應遷喬鳥當歌琴書滿瑶席良朋亦已多各¶
愛芳菲時共惜光陰過齋心何所求所求保太和壯年¶
不努力奈此老大何¶
<pb:KR4h0117_WYG_367-8a>¶
　　　其五¶
白雲在髙丘緑蘿在深谷中有㝠栖士雲蘿蔽茒屋獨¶
抱尚友情緬遂碩人軸古琴時復彈古書還更讀逍遥¶
無外事俯仰長自足沮溺耦而耕姜叟釣渭曲伊人豈¶
無心耻衒荆山玉將須鳳来儀朝陽滿梧竹¶
　　　其六¶
青山何岧岧白雲自超超雲山日在望開門兩相髙既¶
喜山靜止還愛雲飄颻秀色可攬結吾其陟山椒¶
<pb:KR4h0117_WYG_367-8b>¶
　　　其七¶
庭樹微飄落凉氣始披拂却憶少年時泛舟湖湘曲秋¶
風起波瀾寒霜下林麓日出江上楓霧隠楚㟁竹蘭芷¶
亦蕭條芰荷不秋馥靈均舊遊處騷思方滿目忽忽三¶
十年凉意復相觸九歌有遺辭得意在雲谷¶
　　　江行¶
石城上朝旭宿霧漸已收大江何茫茫柔櫓泛中流鍾¶
阜猶在望白雲散巖幽兩載寧無情湖山憶同遊佳勝¶
<pb:KR4h0117_WYG_367-9a>¶
邈難即迴想空悠悠¶
　　　其二¶
我舟既云邁長風起層波天水共渺茫雲岫紛嵯峨石¶
城猶在望赤㟁還經過逺堤秋樹小水國蒹葭多老遂¶
金陵遊奈此佳麗何北歸已陳迹江行遂成歌¶
　　　清河晚晴¶
向夕起長風秋雲靜天宇清波流月光白露下寒渚榜¶
人喜晴霽理楫夜相語早發過鍾吾漫漫見徐土¶
<pb:KR4h0117_WYG_367-9b>¶
　　　杜鵑行¶
昔讀古人書知有杜鵑名今泛沅江船始聞杜鵑聲杜¶
鵑有子不自哺野老相傳之語如少陵惟有古来稱望¶
帝變化無端竟茫昧吾意百鳥相推尊亦如蜂蟻君臣¶
義氣化感物不自由四月五月聲喧啾一聲未了聲轉¶
急千林萬壑波濤秋逺客扁舟睡難着兩耳還遭杜鵑¶
聒歸心一夜在虞廷鳴鳳時應集阿閣¶
　　　壺頭歌¶
<pb:KR4h0117_WYG_367-10a>¶
沅水南来幾千里亂石激濤蹴空起急捎官舫上巉巗¶
閒倚驛樓看山水隔江萬疊雲峰稠一峰平立名壺頭¶
云是伏波駐兵處至今石室留山陬憶昔炎綱㫁如縷¶
草竊紛然㨿寰宇寧知田牧隠竒才揮斥奸庸識真主¶
西征聚米在目中南伐誰比銅柱功中興諸將數籌略¶
直與賈鄧争豪雄老身甘向邊陲殁誓掃羣蠻靜坤軸¶
壺頭一死非無情天遣英靈鎮南服昔于青史歎髙識¶
今向荒山訪遺跡怒濤猶帶薄伐聲愁雲似是忠憤積¶
<pb:KR4h0117_WYG_367-10b>¶
馬侯馬侯真丈夫大器自與凡材殊廟食勲名幾千古¶
媿我章句為腐儒¶
　　　昆陽行¶
䇿馬從北来南涉沙河渡登㟁得平原極目風景暮暮¶
天落葉何縱横翻翻亂觸馬足鳴蒼山無數背人逺瞻¶
前忽及昆陽城城南滍水流城郭英雄事業猶如昨白¶
水真人在側微謹厚豈使常情度是時炎運寒如灰五¶
威使者車奔雷慘慘三精雲霧塞瀟瀟九縣飇風回真¶
<pb:KR4h0117_WYG_367-11a>¶
人一怒奮神武手握赤符興義旅昆陽大戰開天功烏¶
合如林散何許吾想當日殺戮多洗兵雷雨何滂沱滍¶
川倒流虎豹伏亂麻屍積山嵯峨自爾威聲震天地兇¶
魁惡黨魂飄逝夏后周宣果再興成功磊落光前世悠¶
悠此事千餘年至今父老猶相傳我来正值太平日戰¶
地盡作桑麻田生平遊覽好竒特徘徊弔古中腸熱舉¶
鞭一笑寒天髙萬里闗河坐超越¶
　　　黔陽江行歌¶
<pb:KR4h0117_WYG_367-11b>¶
黔江轉急勢未已兩㟁蒼崖削天起官船雙櫓疾於飛¶
倐忽雲林過百里生平膽氣尤崛竒三年蠻徼甘奔馳¶
惡灘險浪不經意白日自保公無私空囊敝篋一何有¶
滿束古書置前後船窗豁逹涵虚明書中得意寧容口¶
忽憶江山千古長不知何日開鴻龎陰陽争勝鬼神急¶
造化不停真宰忙千竒百怪氣參錯輕飄重墜奠清濁¶
三光宣精四海明五行順序百卉作有物不名復不凋¶
冺滅萬化常超超眼底江山未為壯大地比是猶毫毛¶
<pb:KR4h0117_WYG_367-12a>¶
感此人生浪自苦萬事悠悠隨所與放歌一曲南風来¶
坐對青天兩無語¶
　　　齊都歌¶
偶把漁竿来渭水諸侯八百從如蟻洗兵一雨天下清¶
興王事業應難比茅土之封東諸侯奄有青濟都營丘¶
千乗龍旂照滄海百層雉堞臨淄流淄流梯曙歌鐘起¶
人物喧闐溢都市黄金白璧酬君公文馬雕軒覲天子¶
前朝後市何輝光歌臺舞榭遥相望長劒危冠盛臯虎¶
<pb:KR4h0117_WYG_367-12b>¶
珠簾繡幕圍姬姜伯業相傳僅千載寧知時去繁華改¶
盗賊公然竊寳弓坐令清社無光彩是非得失俱悠哉¶
空餘廢址連荒臺往事凄凉不可問淄流嗚咽悲風来¶
　　　望海歌¶
我生足迹半天下朅来持節臨東夏萬里滄溟入壯觀¶
洞庭彭蠡足驚詫三韓之西日本東𤣥㝠少昊迴祝融¶
歸墟尾閭杳難測清江碧漢来無窮碣石依稀望中小¶
天台不斷連山繞煙波明滅散羣鷗雲水空清浮衆島¶
<pb:KR4h0117_WYG_367-13a>¶
扶桑漸覺明朝暾還從海底昇金盆太陰滅盡清輝發¶
羲和隠駕波無痕有時颶母逞神威馮夷擊鼓百怪舞¶
白浪峨峨摧雪山黑霧茫茫漲天宇三山六鼇安在哉¶
祖龍已去劉郎来樓船不復返秦使雲帆更欲尋蓬莱¶
雄豪千古俱淪没惟有潮聲尚如昨從誰海上論盈虚¶
獨倚蒼山看寥郭¶
　　　寄題廣漢張魏公讀書巖¶
廣漢之山甲西蜀聞有石巖在山麓想當英傑未遇時¶
<pb:KR4h0117_WYG_367-13b>¶
携書獨向巖間讀巖間日月閒且長逺從虞夏窺黄唐¶
幽探造化鬼神變明察典禮人道常古書徧讀飽經濟¶
一朝適與風雲際社稷傾將赤手扶砥柱不逐洪波逝¶
燕雲鉦鼓震乾坤㝠㝠九宇皆兵氛要將魑魍除君側¶
誓驅貔虎恢中原其如讒口增萋斐一斥南荒垂二紀¶
容光雖荷天開明孤忠竟與時已矣俯仰于今幾萬秋¶
名將江漢無停流思公招公公不起遥想寒巖添我愁¶
　　　郊遊¶
<pb:KR4h0117_WYG_367-14a>¶
客居煩聒毒我腸偶騎欵段登周行西行三里渡小水¶
北上百步臨髙岡逺近人家翳喬木依稀郵舍圍垂楊¶
是時隴麥半乾槁南風起浪日色黄所遇林桑已空兀¶
誰家婦女猶提筐維南有山接嵩少雲門開闔峰低昻¶
清回爽氣徹心目便覺塵慮都消忘回鞭窈窕歴溪谷¶
野花野草供幽香殻蝸垤蟻各生遂潛鱗飛鳥咸徜徉¶
東折縈紆歴平坂縱觀大化窮毫芒乃悟羣生隠無極¶
始知一氣包鴻荒此意悠悠真罕識令人酷憶㸃也狂¶
<pb:KR4h0117_WYG_367-14b>¶
緩轡歸来日已夕滿懐風月天茫茫¶
　　　洞庭遇雨¶
孤舟行何遲嵗晚洞庭雨跳波亂明珠隨風颺細縷雲¶
霧失君山波浪連呉楚誰唱斑竹枝别思盈南浦¶
　　　久雨遣懐¶
客居連市井積雨竟朝昬屋漏頻移榻泥深少出門窗¶
風侵坐冷簷溜入宵繁賴有詩驅悶無勞問酒樽¶
　　　其二¶
<pb:KR4h0117_WYG_367-15a>¶
秋来常苦雨風氣早生寒小鳥投林急髙鴻下食難奔¶
流淹古道密霧隠前山試誦停雲句中懐獨未寛¶
　　　舟發城陵磯¶
急鼔催舟發依稀見岳陽逺波浮島嶼衆水合岷湘竹¶
瓦居人閤杉牌賈客房且看風景異未覺逺遊傷¶
　　　舟發長沙¶
曉遡湘江水微風漾碧波好山隨㟁逺野燒入林多往¶
哲題詩處今予鼔棹過年来遊覽數天意遣吟哦¶
<pb:KR4h0117_WYG_367-15b>¶
　　　其二¶
巳覺長沙北猶瞻嶽麓西天浮湘水濶樹入楚山低㟁¶
芷餘香草叢篁染舊啼昔賢遊覽地我亦為留題¶
　　　其三¶
長沙城下驛解纜發扁舟水柵千家市沙村十里洲喜¶
逢晴霽景况值太平秋憲節叨光寵懐賢獨未休¶
　　　湘鄉道中¶
湘鄉南去路連日是山行地僻溪潭緑冬和草樹榮野¶
<pb:KR4h0117_WYG_367-16a>¶
人懸稻把古戍列干旌異俗今如此歸當話友生¶
　　　沅州新正書景¶
頗訝沅州地新正景不同逺山青草瘴深院落梅風角¶
角尋巢鳥喧喧采蘂蜂春衣初試裌和氣滿簾櫳¶
　　　其二¶
楚地春来早羣花次第開輕黄舒栁線重碧染莓苔永¶
日香凝篆和風酒滿杯端居叨寵渥何以答涓涘¶
　　　喬口遡流往長沙¶
<pb:KR4h0117_WYG_367-16b>¶
楚岫無邊翠湘流不盡清香風屈子賦苦竹鷓鴣聲風¶
景當年事雲霞萬古情沙頭舊鷗鳥誰肯與尋盟¶
　　　武口守風¶
連日北風疾江濤拍㟁鳴天垂平野月浪颭近船燈湖¶
與歸心濶秋因客思清不眠聴鼔角髙枕念王程¶
　　　其二¶
武口叢祠下維舟日欲晡北風增駭浪南客念歸途水¶
逺浮三蜀煙濃暗五湖江村秋雨裏難覓酒家壚¶
<pb:KR4h0117_WYG_367-17a>¶
　　　舟中偶成¶
舟中如斗室坐似覺心清閉户嫌風冷推篷愛日明偶¶
思前世事因見古人情自顧知何益詩書浪得名¶
　　　漢江曉泛¶
城下扁舟發江清宿霧消竹村迎㟁出粉堞背人遥神¶
女無消息明珠久寂寥鹿門看漸近滿耳颯清飇¶
　　　舟中遣悶¶
五日行不盡洞庭青草寛窮陰連旦夕密霧隠湖山詩¶
<pb:KR4h0117_WYG_367-17b>¶
思自難竭酒壺行復乾孤舟親愛逺何以暫為歡¶
　　　武陵曉泛¶
今朝風日好来泛武陵溪碧水寒依㟁蒼林逺䕶堤沙¶
光揺野馬人語散鳬鷖二月桃花發還應處處迷¶
　　　送和司訓¶
秋色滿平陰秋聲幾處砧離筵對衰草别路繞疎林白¶
日青霄迥紅雲紫極深此行應得意早晚報佳音¶
　　　黔江¶
<pb:KR4h0117_WYG_367-18a>¶
好在黔中地相留過幾年㟁經冬嶺樹水宿夜灘船支¶
枕思前事清心憶往賢一陽看漸近吾道故應旋¶
　　　題風木卷¶
秋色滿天地寸心將若何行雲寧返迹逝水絶回波㫁¶
織封蛛網殘篇掩蓼莪空餘東嶺樹向夕受風多¶
　　　中秋夜諸生持酒至¶
五見中秋節湘南想北州忽看今夜月忘却昔年愁汾¶
水通河漢龍門近斗牛霜鐘傳永夕髙詠未能休¶
<pb:KR4h0117_WYG_367-18b>¶
　　　示弟塘¶
大屋星霜久新年雨雪頻田園知已薄生計可忘勤喬¶
木宜思祖雞豚莫惱鄰東堂花幾樹應與嵗俱春¶
　　　嘉陵泛江¶
湛湛嘉陵水沈沈石底明㟁翻雲樹影谷響棹歌聲微¶
冷南風細輕陰暮雨晴應難逢此景還慰逺遊情¶
　　　雨後宿嘉陵¶
夜宿嘉陵㟁扁舟雨不休山雲迷澗壑林火射江流久¶
<pb:KR4h0117_WYG_367-19a>¶
坐思王事難眠動旅愁所期氛祲掃走馬上神州¶
　　　錦城寓館¶
寓館富花竹書齋夏日長芭蕉紅錦秀梔子白花香樹¶
密寧知暑窗開但覺凉逺懐雖暫遣世慮未能忘¶
　　　其二¶
曲逕通幽處交陰翠竹髙書齋成雅趣花圃愜遊遨石¶
甃涵天影風林作海濤寧知城市内清境勝江臯¶
　　　竹¶
<pb:KR4h0117_WYG_367-19b>¶
誰種庭前竹蕭森數十竿髙簷晴落翠虚室晝生寒韻¶
喜風前聴陰宜月下看莫言家在逺長得報平安¶
　　　竹下¶
翠擁如雲竹門開一逕深成林常少日接葉自多陰山¶
鳥時聞囀風蟬忽聴吟把書閒讀處凉籟覺心清¶
　　　遣懐¶
如何三月外猶未得家書為少南来雁因稀北上魚謾¶
叨新使節祗想舊田廬旦夕聞消息中懐暫一舒¶
<pb:KR4h0117_WYG_367-20a>¶
　　　五丁峽¶
巨峽二千里天開幾萬年泉飛林杪雨雲合管中天一¶
水橋頻度層崕石亂懸梁州神禹迹繆以五丁傳¶
　　　入徐州境¶
春首及徐方行来道路長殘氷餘積水霽雪帶連岡逺¶
㟁通淮甸懸流近吕梁征鞍今可解不日上舟航¶
　　　古滕薛城¶
纔過古滕國還瞻舊薛城分封遺壊堞列爵但虚名冉¶
<pb:KR4h0117_WYG_367-20b>¶
冉春煙淡悠悠野水清望中今古意信馬獨含情¶
　　　江道士碧岩軒¶
飛閣環流水層軒面面開虚澄涵倒影淨碧絶浮埃鏡¶
裏閒雲度潭心爽氣来道人能有此還似小蓬莱¶
　　　樵雲野老¶
自得山中趣都忘世上名閒尋肥遯侣共作斫雲行决¶
决溪流響丁丁谷應聲偶然值漁者問答有深情¶
　　　曉登沅州北上頂¶
<pb:KR4h0117_WYG_367-21a>¶
嵐靄氤氲重溪行咫尺迷漸登層巘上始覺衆山低逺¶
近天無際參差樹不齊川雲平似海石磴峻如梯日出¶
寒煙外風生碧澗倪異禽和露宿快馬度風嘶逺目回¶
三蜀髙懐徧五溪歸朝誇勝槩沅水有新題¶
　　　戲題紅白二梅花落¶
簷外雙梅樹庭前昨夜風新英兼舊蘂墜粉間飄紅已¶
見苔成錦方疑色是空粧娥初㸃額舞女欲迷蹤雨重¶
臙脂濕泥香瑞雪融不知何處笛併起一聲中¶
<pb:KR4h0117_WYG_367-21b>¶
　　　簡孔别駕遊禹門用謝太守韻¶
雙旌曾向禹門遊别駕今来亦暫留㟁㫁雲霞開翠壁¶
天連棧閣駕黄流千金尚想波心瓠萬斛深期渡口舟¶
如此山川元不惡可無詩句記春秋¶
　　　讀文山傳¶
朔氣蕭森嵗向深揮戈抆淚動哀吟艱危巳竭回天力¶
慷慨猶存捧日心海水尋常秋月冷塞雲千里暮星沈¶
悠悠往事都如夢只有孤忠照古今¶
<pb:KR4h0117_WYG_367-22a>¶
　　　登南城¶
土阜層層數百盤偶来髙頂望人寰滿川宿麥浮青浪¶
一帶晴嵐列翠鬟何處雲霞迷磧石數村桑柘遶綿山¶
唐風晉問憑誰説地濶天髙雁影寒¶
　　　曲沃道中¶
新秋雨霽過新田緑樹人家㫁復連汾澮波光晴泛日¶
綘州山色曉㕘天申生大孝留天地里克遺名載簡編¶
何亊齊姜墳上土忍將芳草度流年¶
<pb:KR4h0117_WYG_367-22b>¶
　　　滎陽詠古¶
楚漢干戈向已休尚存遺迹在中州㡬灣流水風煙暮¶
一片荒城草樹秋力戰可堪離廣武分疆空見指鴻溝¶
當時四百興劉計只在張良一運籌¶
　　　宿水村¶
日暮江頭送客還寂寥清夜不成歡連天海氣當窗白¶
一枕江風入夢寒雞唱逺村皆落月潮生古渡已層瀾¶
披衣久坐待明發白石歌餘興未闌¶
<pb:KR4h0117_WYG_367-23a>¶
　　　春日遣興¶
靄靄春雲度女牆萋萋春草徧芳塘園林風景非吾土¶
庭館鶯花是異鄉野㟁波紋浮鴨緑官橋栁色弄鵞黄¶
不知多少相思意祗逐遊絲百尺長¶
　　　　秋日寄王嘉靖¶
漁陽秋色動闗河遼右天晴一雁過白社髙人渾懶漫¶
青氊學士久蹉跎西風對酒砧聲切良夜調琴月影多¶
珍重逺書勞問訊相思千里奈情何¶
<pb:KR4h0117_WYG_367-23b>¶
　　　九日和徐懐玉韻¶
對酒東籬自詠詩逺山晴望轉逶迤秋容淡薄黄花節¶
風景蕭條白雁時醉閱人寰聊縱目靜思塵事久支頤¶
年年此日無窮意笑把茱茰欲贈誰¶
　　　早秋¶
露下梧桐一葉飛早秋凉氣襲人衣西風樹老蟬聲急¶
夜月凉深燕影稀鸞鏡每看新事業龍泉頻拭舊光輝黄¶
花晚景真堪賞九辯何須怨夕暉¶
<pb:KR4h0117_WYG_367-24a>¶
　　　七夕雨¶
天孫不乞人間巧故使秋雲蔽月輝銀漢晚煙迷鶴馭¶
玉霄凉雨濺鮫衣更無綵結看蛛綴祗想橋成有鵲飛¶
獨立秋風倍惆悵通津何處問支機¶
　　　春日懐舊遊簡胥貢士¶
薊門春色阻闗河汴野東風長緑莎正是懐人煙景暮¶
不禁呼酒雨聲多閒中謾寫凌雲賦醉裏誰聴白雪歌¶
惟有流鶯相厚意栁溪花逕數来過¶
<pb:KR4h0117_WYG_367-24b>¶
　　　送馬太守之西安¶
玉階新拜寵恩濃皂葢西行五馬逢秦樹到闗開曉色¶
岳蓮當路出竒峰好詢民隠周三輔為播仁風答九重¶
青史古稱張趙蹟㑹看勲業繼前蹤¶
　　　登中條山東頭¶
魏國中條此盡頭登臨暇日興悠悠兩崖勢轉黄流靜¶
萬壑聲寒碧樹秋官舍飛甍臨逺谷禪宫細路遶層丘¶
風光滿目皆吾土逸氣飄然總勝遊¶
<pb:KR4h0117_WYG_367-25a>¶
　　　薊門煙樹¶
石門相對一川平嘉樹依依接鳳城密繞溪村雲未斂¶
半遮山寺雨初晴歸鴉向夕穿新緑嬌鳥啼春䕶落英¶
試向髙原凝望處祗疑韋偃畫初成¶
　　　金臺夕照¶
千年𤣥社已消沈尚有荒臺僅數尋壊埒只今生翠蘚¶
頽垣不復貯黄金山銜落日留殘照樹擁孤雲帶夕陰¶
駿馬無聲衰草合冷風凉月暮蟲吟¶
<pb:KR4h0117_WYG_367-25b>¶
　　　登岳陽樓¶
玉斧飛霜過洞庭岳陽樓上寄髙情天涯楚樹千行直¶
湖面君山一㸃晴今古留題才浩𣺌往来登覽嵗峥嶸¶
中天徙倚無塵到笑挹髙風滿抱清¶
　　　辰陽秋日¶
雄城百雉控蠻荒山翠髙低䕶女牆萬里梯航通六詔¶
五溪煙水下三湘邊氓久已漸華俗逺客頻應望帝鄉¶
地氣于今同北土早秋時節雨生凉¶
<pb:KR4h0117_WYG_367-26a>¶
　　　益陽詠古¶
澬水西来遶縣流煙波逺接洞庭秋津頭客舫半江貨¶
㟁畔人家多竹樓甘壘草荒秋月淡裴亭樹老暮煙稠¶
浮江仙子何須問我亦當年賦逺遊¶
　　　長沙¶
明時持節按湖南澤國風煙到自諳客舫盡應依水市¶
人家多是住山嵐三苗已見華風逺五嶺應知聖澤覃¶
廊廟只今登俊彦不勞詞賦弔湘潭¶
<pb:KR4h0117_WYG_367-26b>¶
　　　襄陽懐古¶
鄧城纔過見樊城雉堞荒凉總舊名廢沼幾行寒雁下¶
疎林千㸃晚鴉鳴分茅尚自懐山甫謀國何須羡曼甥¶
更問襄陽千古事峴山依舊漢江清¶
　　　沅州雜詠¶
逺山重疊繞孤城城下蠻江一曲清溪峒人家猶異俗¶
市㕓兒女帶華聲戸將烏鬼為生計地産丹砂當嵗征¶
自昔黔中風土惡逺遊那得易為情¶
<pb:KR4h0117_WYG_367-27a>¶
　　　樓上¶
都門樓閣倚中天暇日登臨思渺然樹繞西山濃着雨¶
地連東海淡浮煙塵消綺陌填車馬香煖歌臺醉管絃¶
獨有道人清似鶴謾從華表記歸年¶
　　　遊靈巖寺¶
靈巖有路入煙霞臺殿髙低釋子家風滿迥廊飄墜葉¶
水流雙澗泛空花青松閲世風霜古翠石題名嵗月賒¶
誰謂無生真可學山中亦自有年華¶
<pb:KR4h0117_WYG_367-27b>¶
　　　送盧都憲鎮守寧夏¶
明時出鎮得才難莫厭巡行萬里間雨露初辭青鎖闥¶
風霜先到賀蘭山闗河控帶黄塵靜蕃落耕耘緑野閒¶
入覲天顔應咫尺不須頻看寳刀環¶
　　　温泉¶
唐家天子愛温泉故起離宫繡嶺前山上朝元金作閣¶
苑中湯井玉為蓮錦鳬曾泛當時水香木空聞舊日船¶
賜浴未終鼙鼔動苔痕留恨自年年¶
<pb:KR4h0117_WYG_367-28a>¶
　　　華清宫¶
天寳承平奈樂何華清宫殿鬱嵯峨朝元閣峻臨秦嶺¶
羯鼓樓髙俯渭河玉笛長飄雲外曲霓裳間舞月中歌¶
祗今惟有温泉水嗚咽聲中感怨多¶
　　　諸葛武侯塜¶
丞相孤墳此地尋襃城西去漢江陰青蕪漠漠煙横野¶
翠栢蕭蕭風滿林尚憶出師當日表空歌梁甫舊時吟¶
中原未復星先墜長使英雄慨古今¶
<pb:KR4h0117_WYG_367-28b>¶
　　　春日遣興¶
閒館春深日正長萋萋春草徧池塘淡雲疎雨棃花白¶
暖日輕風栁線黄讀易自能窮宇宙賦詩聊爾記年光¶
錦城風景雖云樂故里闗心未可忘¶
　　　錦江驛官送櫻桃¶
錦官驛吏送櫻桃紅顆堆盤磊落髙時果已知西蜀美¶
古詩難見少陵豪嘗新暫遣中情悦感物還添逺意勞¶
多少上林鶯啄徧一春歸興正滔滔¶
<pb:KR4h0117_WYG_367-29a>¶
　　　過武功縣¶
持節西来過武功扶桑日上曉光紅渭河水逺波聲小¶
太白山髙樹影重遺址已無慈徳寺居人猶説古邰封¶
東行無限前朝事盡在紅塵緑野中¶
　　　河間獻王墓¶
漢家宗室最稱賢遺事曾經閲簡編偶過河間尋往迹¶
空餘荒塜帶寒煙頻求千古書連帙獨對三雍策幾篇¶
雅樂未興人巳逝歌聲惟有大風傳¶
<pb:KR4h0117_WYG_367-29b>¶
　　　金陵春望¶
金陵最好是新春風景無邊入望頻山似洛中浮秀色¶
水從天上泛通津千門垂栁初經雨滿路飛花不起塵¶
深荷發生同萬物兩京回首憶楓宸¶
　　　簡張都憲楊尚書鄭侍郎廖少卿丁寺丞¶
棘寺秋官接憲臺山光水色畫圖開青林雲氣當窗見¶
翠浪風煙入座来楊栁影中冠葢過芰荷香外吏人回¶
好生正仰吾皇徳共播仁恩徧九垓¶
<pb:KR4h0117_WYG_367-30a>¶
　　　鳳臺春曉¶
金陵千尺鳳皇臺臺上春雲向曉開緑草雨餘淮甸合¶
青山㟁轉楚江迴謫仙此日知何在麗句當年未易裁¶
定鼎只今逢有道九苞行復自天来¶
　　　天順元年六月初十日上章堅請告老至二十¶
　　　　一日䝉允出京師舟中賦¶
經世誰人志盡酬古今回想興悠悠即非有道身能退¶
自是無才老便休歸騎逺尋天井路輕裝先放潞河舟¶
<pb:KR4h0117_WYG_367-30b>¶
家山是處知何日汾水西風八月秋¶
　　　山行二首¶
山鳥多清音山花有異香但得山間趣寧辭山路長¶
荒岡㫁復連風葉散還集霜落秋澗清煙横晚岫碧¶
　　　秋夜¶
冷冷碧窗風皎皎疎簾月重門掩秋霜素練𢷬寒雪¶
　　　荒逕¶
曉行荒逕中瀼瀼草上露日出雲氣收一鳥空中度¶
<pb:KR4h0117_WYG_367-31a>¶
　　　早起¶
鷄鳴耿不寐展轉待明發童子視窗前猶言有殘月¶
　　　早發¶
晨星耿孤色曉月餘清朗舟人解纜行夢覺波聲響¶
　　　銅雀臺¶
銅雀臺髙春日明春風無限綺羅情笙歌莫向西陵奏¶
松柏蕭蕭起暮聲¶
　　　舟中雜興柬韓克和劉自牧王尚文諸公¶
<pb:KR4h0117_WYG_367-31b>¶
天上同霑雨露多扁舟又喜泛滄波㝠㝠鳥背夕陽暮¶
千里月明聞棹歌¶
　　　其二¶
波光到底見星辰中夜行舟月色新睡覺水村雞巳唱¶
雲帆清曉過天津¶
　　　其三¶
夾堤楊栁緑依依傍水人家籬落稀小婦携籃賣蒲笋¶
得錢含笑入荆扉¶
<pb:KR4h0117_WYG_367-32a>¶
　　　其四¶
水畔人家舟作屋飄飄身世長兒孫㡬回睡足蘆花月¶
又引帆檣過别村¶
　　　田蓼子谷取捷路抵鞏黄河北徙有感¶
此路經過已十年重来河水變桑田西風不盡登臨意¶
又見寒鴉下夕煙¶
　　　鞏洛道中¶
嵩髙雲氣晚嵯峨清洛西風咽逝波水色山光渾似舊¶
<pb:KR4h0117_WYG_367-32b>¶
宋家陵墓夕陽多¶
　　　函谷闗¶
嬴秦烈熖掩全齊誰遣君侯更向西闗上月明闗下路¶
英雄千古怨晨雞¶
　　　登平陸城樓¶
獨倚危樓日向西洪河風起浪髙低中條北去無多路¶
回首鄉闗路不迷¶
　　　山水小景¶
<pb:KR4h0117_WYG_367-33a>¶
湖水茫茫浪拍天春風湖上有人煙小樓半在花林内¶
簾捲青山看釣船¶
　　　七夕¶
身世浮雲無定迹客中二十四回秋故鄉此夕逢佳節¶
閒看星河徹夜流¶
　　　留别諸友¶
留連冉冉已過夏離别匆匆又值秋酒盡玉壺歌舞散¶
月明千里照汾流¶
<pb:KR4h0117_WYG_367-33b>¶
　　　又¶
錦瑟銀筝酒半酣離情幾許舊曾諳却憐後夜相思處¶
三晉山髙月正南¶
　　　元夕寄故鄉諸友¶
思鄉無日不闗情况復春燈對月明欲作家書附回使¶
歸心先過洛陽城¶
　　　過賈魯宅(今為長/平驛)¶
長平驛是相君家不見當時富貴花只有蒼蒼喬木在¶
<pb:KR4h0117_WYG_367-34a>¶
至今猶宿夕陽鴉¶
　　　滎陽道中¶
老親官定覃懐後遊子南来京索時舟渡濁河髙處望¶
太行秋碧繞天涯¶
獨尋危坂出髙岡蔓草荆榛古道荒谷口人家似仙館¶
幾間茅屋蔭垂楊¶
　　　宫前老柏¶
蒼蒼老榦鑄青銅縷縷香毛引細風自是栽培年嵗久¶
<pb:KR4h0117_WYG_367-34b>¶
托根長近禹王宫¶
　　　后土祠¶
一木為橋度㫁溪山風水氣冷凄凄千年古廟蒼崕下¶
萬里河流正在西¶
　　　石龕¶
古屋縱横半畝餘只疑神鬼䕶陰虚蒼崕直上通元氣¶
㸃㸃寒泉滴露珠¶
　　　題四景¶
<pb:KR4h0117_WYG_367-35a>¶
雲滿青山水滿溪緑楊紅杏繞幽栖抱琴童子隨師去¶
歸到橋心日未西¶
水心亭子四山青亭下荷花照眼明我欲喚船楊栁㟁¶
隔溪終日不聞聲¶
　　　題錢舜舉山水小景¶
琪樹秋風生早寒樓臺縹緲暮雲間橋頭有客長無事¶
閒聴溪聲靜看山¶
　　　新鄭學宫夜宿¶
<pb:KR4h0117_WYG_367-35b>¶
清飇摵摵響林柯夜宿秋堂冷簟波睡醒不禁鄉思切¶
滿庭明月候蟲多¶
　　　劉廣文携酒餞行¶
先人館下老門生三十年来故舊情今日相逢頭已白¶
殷勤載酒問歸程¶
　　　出漢口¶
扁舟泛泛野湖平㟁轉奔流近漢城滿目江山如畫裏¶
留題多少舊才名¶
<pb:KR4h0117_WYG_367-36a>¶
　　　公安詠古¶
古砌長衢滿緑苔疎蘺多傍水邊栽欲知何處懐平仲¶
老竹荒祠風雨来¶
　　　蜀江水漲如黄河江北諸山彷彿太行遣興而¶
　　　　作¶
蜀江濁比大河黄江北諸山似太行誤喜中原應不逺¶
忽聞人語是湖襄¶
　　　常徳¶
<pb:KR4h0117_WYG_367-36b>¶
百里平川古朗州沅江滚滚向東流竹枝留得唐人句¶
一曲西風碧樹秋¶
　　　益陽山行遇雨¶
雲林漠漠雨凄凄曲曲危橋曲曲溪可是青驄行處穏¶
滿山紅葉襯秋泥¶
　　　黔陽春日¶
滿庭落葉似深秋好鳥鳴時地轉幽坐對青山纔咫尺¶
㑹登髙頂望中州¶
<pb:KR4h0117_WYG_367-37a>¶
駐節黔中改嵗華四山重疊繞天涯空庭獨坐聴鳴鳥¶
拂面春風吹栁花¶
　　　四月望夜院中作¶
月照芭蕉葉上明小欄干外竹林清一襟風露凉如洗¶
似有新秋在户庭¶
　　　對雨遣興柬陳侍御¶
秋雨通宵盡日鳴柏臺雙沼漲皆平緑荷裊裊欹香柄¶
細看明珠㵼未停¶
<pb:KR4h0117_WYG_367-37b>¶
　　　靖州月夜¶
參差林影受風斜堅坐胡牀愛月華凉露在庭清似水¶
不知今夕是天涯¶
　　　竹¶
三年烏府長琅玕粉籜新梢次第看今日成林足風雨¶
坐聴清響徹雲端¶
　　　梅¶
紅白沅州有二梅年年長是近春開飄廊㸃砌今誰借¶
<pb:KR4h0117_WYG_367-38a>¶
秪有東風掃石苔¶
　　　再懐沅州五友¶
簾捲秋風繞砌花沅陽幾對昔年華闗山白露三千里¶
誰采金英泛紫霞¶
　　　汾上春行¶
清汾信馬踏春酣汀草萋萋隴麥馣正是暖風啼鳥日¶
水村花䲧似江南¶
　　　聞蛙有懐¶
<pb:KR4h0117_WYG_367-38b>¶
春晚乗驄駐徳平古城墻外有蛙鳴却思青草池塘夜¶
三載湖南厭此聲¶
　　　暮春道中見桃花尚開¶
馬穿新緑過園林已恨穠芳誤賞心猶有小桃花未落¶
獨留餘艶到春深¶
　　　穆陵闗夜雨¶
萬山絶頂穆陵闗一上山樓五月寒煙樹滿村浮暝色¶
晚風吹雨濕欄干¶
<pb:KR4h0117_WYG_367-39a>¶
　　　竹塢凉風¶
半畝琅玕出短墉煖煙輕霧碧陰重開門浄掃蒼苔坐¶
細葉蕭蕭引好風¶
　　　行臺雜詠¶
繞屋葵花錦作圍畫墻墻外栁依依日長庭院遊絲静¶
乳燕穿簾自在飛¶
　　　四景為李通政賦¶
石橋流水自東西緑樹連雲翠嶂低却憶當年持憲節¶
<pb:KR4h0117_WYG_367-39b>¶
扁舟曾泛武陵溪¶
　　　臨波春意¶
蒼玉生苔浸緑波新篁老木散枝柯徒勞人世歌招隠¶
淡蕩東風野興多¶
　　　淡靄凉生¶
扁舟幾度泛湘波老木疎篁翠石多凉吹淡煙圖畫裏¶
逺懐清絶奈秋何¶
　　　絶句¶
<pb:KR4h0117_WYG_367-40a>¶
長江風起浪如山驛路紅塵幾往還三十年前回首處¶
煙簑依舊釣磯閒¶
　　　汾上春日¶
道邊桃李緑陰繁花落難招萬片魂只有清汾流不盡¶
年年長是繞孤村¶
　　　朝天驛¶
征驂行盡襃南路又上朝天驛畔舟兩㟁雲林青未了¶
嘉陵南去水悠悠¶
<pb:KR4h0117_WYG_367-40b>¶
　　　蜀竹枝歌¶
錦官城東多水樓蜀姬酒濃消客愁醉来忘却家山道¶
勸君莫作錦城遊¶
　　　其二¶
江上小樓開户多蜀儂解唱巴渝歌清江中夜月如畫¶
賈客樓頭奈樂何¶
　　　其三¶
楊栁曨曨天欲明錦江夜雨江水生鹽船無數惡年少¶
<pb:KR4h0117_WYG_367-41a>¶
閒上江樓看曉晴¶
　¶
　¶
　¶
　¶
　¶
　¶
　¶
<pb:KR4h0117_WYG_367-41b>¶
　¶
　¶
　¶
　¶
　¶
　¶
　¶
　石倉歴代詩選卷三百六十七¶
