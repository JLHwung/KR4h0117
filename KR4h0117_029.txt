# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:09.980164
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二十九
<pb:KR4h0117_WYG_029-1a>¶
欽定四庫全書¶
　石倉歴代詩選巻二十九¶
　　　　　　　　　　　　明　曹學佺　編¶
　初唐十六¶
　　張九齡(字子夀韶/州曲江人)¶
　　　和吏部李侍郎見示秋夜望月憶諸侍郎之什¶
　　　　其卒章有前後行之戲因命僕繼作¶
清秋發髙興凉月復閒宵光逐露華滿情因水鏡揺同¶
<pb:KR4h0117_WYG_029-1b>¶
持亦所見異路無相招美景向空盡歡言隨事銷忽聽¶
金華作誠如玉律調南宫尚為後東觀何其遼名數雖¶
云隔風期幸未遥今來重餘論懐此更終朝¶
　　　登南嶽事畢謁司馬道士¶
將命祈靈嶽迴䇿詣真士絶跡尋一徑異香聞數里分¶
庭八桂樹肅容兩童子入室希把袖登牀願啓齒誘我¶
棄智訣迨兹長主理吸精反自然鍊藥求不死斯言𦕈¶
霄漢顧余嬰紛滓相去九牛毛慙歎知何已¶
<pb:KR4h0117_WYG_029-2a>¶
　　　九月九日登龍山¶
郡庭常窘束凉野求昭曠楚客凛秋時桓公舊臺上清¶
明風日好歴落江山望極遠何蕭條中畱坐惆悵東彌¶
夏首濶西拒荆門壯夷險雖異時古今豈殊狀先賢𦕈¶
不接故老猶可訪投弔傷昔人揮斤感前匠自為本踈¶
散未始忘幽尚際㑹非有欲往來是無妄為邦復多幸¶
去國殊遷放且汎籬下菊還聆郢中唱灌園亦何為於¶
陵乃逃相¶
<pb:KR4h0117_WYG_029-2b>¶
　　　登郡城南樓¶
閉閣幸無事登樓聊永日雲霞千里開洲渚萬形出澹¶
澹澄江漫飛飛度鳥疾邑人半艫艦津樹多楓橘感别¶
時已屢慿眺情非一遠懐不我同孤興與誰悉平生夲單¶
緒邂逅承優秩謬沗為邦寄多慙理人術駑鉛雖自勉¶
倉廪素非實陳力儻無効謝病從芝术¶
　　　嵗初巡屬縣登髙安南樓言懐¶
山城本孤峻慿髙結層軒江氣偏宜早林英粲已繁餘¶
<pb:KR4h0117_WYG_029-3a>¶
滋含宿霽衆妍在朝暾拂衣釋簿領伏檻遺紛喧深俯¶
東谿澳逺延南山樊歸雲納前嶺去鳥投遥村目盡有¶
餘意心惻不可諼朅來彭蠡澤載經敷淺原春及但生¶
思時哉無與言不才叨過舉惟力酬明恩羙化猶寂蔑¶
迅節徒飛奔雖無成立効庻以去思論行復狥孤迹亦¶
云吾道存¶
　　　秋晩登樓望南江入始興郡路¶
潦収沙衍出霜䧏天宇晶伏檻一長眺津途多遠情思¶
<pb:KR4h0117_WYG_029-3b>¶
來江山外望盡煙雲生滔滔不自辯役役且何成我來¶
颯衰鬢孰云飄華纓櫪馬苦踡跼籠禽念遐征嵗隂向¶
晼晩日夕空屛營物生貴得性身累由近名内顧覺今¶
是追歎何時平¶
　　　登古陽雲臺¶
庭樹日衰颯風霜未云已駕言遣憂思乘興求相似楚¶
國兹故都蘭臺有餘趾傳聞襄王世仍立巫山祀方此¶
全盛時豈無嬋娟子色荒神女至魂蕩宫觀啓蔓草今¶
<pb:KR4h0117_WYG_029-4a>¶
如積朝雲為誰起¶
　　　與生公尋幽居處¶
同方久厭俗相與事遐討及此雲山去窅然巖徑好疑¶
入武陵源如逢漢隂老清諧欣有得幽閒歘盈抱我本¶
玉階侍偶訪金山道兹焉求卜築所過皆神造嵗晩林¶
始敷日晏崖方杲不種縁嶺竹豈植臨潭草即途可淹¶
畱隨日成黼藻期為靜者説曽是終焉保今為簡書畏¶
祗令歸思浩¶
<pb:KR4h0117_WYG_029-4b>¶
　　　郡舍南有園畦雜樹聊以永日¶
為郡久無補越鄉空復深茍能秉素節安用叨華簪却¶
歩園畦裏追吾野逸心形骸拘俗吏光景頼閒林内訟¶
誠知止外言猶匪忱成蹊謝李逕衛足感葵隂榮逹豈¶
不偉孤生非所任江城何寂歴秋樹亦蕭森下有北流¶
水上有南飛禽我願從歸翼無然坐自沈¶
　　　臨泛東湖(時任/洪州)¶
郡庭日休暇湖曲邀勝踐樂職在中和靈心挹上善乘¶
<pb:KR4h0117_WYG_029-5a>¶
流坐清曠舉目眺悠緬林與西山重雲因北風巻晶明¶
畵不逮隂影鏡無辨晚秀復芬敷秋光更遥衍萬族紛¶
可佳一遊豈能展覉孤沗邦牧顧巳非時選梁公世不¶
容長孺心亦褊永念出籠縶常思退疲蹇嵗徂風露嚴¶
日恐蘭苕剪佳辰不可得良㑹何其鮮罷興還江城閉¶
闗聊自遣¶
　　　晨坐齋中偶而成詠¶
寒露潔秋空遥山紛在矚孤頂乍修聳㣲雲復相續人¶
<pb:KR4h0117_WYG_029-5b>¶
兹賞地偏鳥亦愛林旭結念慿幽遠撫躬曷羈束仰霄¶
謝逸翰臨路嗟疲足徂嵗方暌擕歸心亟躑躅休閒儻¶
有素豈負南山曲¶
　　　南陽道中作¶
登郢屬嵗隂及宛懵所適復聞東漢主遺此南都迹佳¶
氣藹厥初霸圖紛在昔兹邦稱貴近與世嘗薫赫遭遇¶
感風雲變衰空草澤不識鄧公樹猶傳隂后石驅馬歴¶
闉闍荆榛翳阡陌事去物無象感來心不懌懐古對窮¶
<pb:KR4h0117_WYG_029-6a>¶
秋興言傷遠客𦕈黙遵岐路辛勤弊行役雲雁號相呼¶
林麕走自索顧憶狥書劒未嘗安枕席豈暇墨突黔空¶
持遼豕白迷復期非遠歸歟賞農隙¶
　　　出為豫章郡途次廬山東巖下¶
兹下鎮何所乃在澄湖隂下有蛟螭伏上與虹蜺尋靈¶
仙未始曠窟宅何其深雙闕出雲峙三宫入煙沈攀崖¶
猶昔境種杏非舊林想像終古跡惆悵獨徃心紛吾嬰¶
世網數載沗朝簪孤根自靡託量力况不任多謝周身¶
<pb:KR4h0117_WYG_029-6b>¶
防常恐横議侵豈非鵷鴻列惕如泉壑臨迨兹刺江郡¶
來此滌塵襟有趣逢樵客忘懐狎野禽棲閒義未果用¶
拙歡在今願言答休命歸事丘中琴¶
　　　夏日奉使南海在道中作¶
緬然萬里路赫曦三伏時飛走逃深林流爍恐生疵行¶
李豈無苦而我方自怡肅事誠在公拜慶遂及私展力¶
慚淺效銜恩感深慈且欲湯火蹈况無鬼神欺朝發髙¶
山阿夕濟長江湄秋瘴寧我毒夏水胡不夷信知道存¶
<pb:KR4h0117_WYG_029-7a>¶
者但問心所之呂梁有出入乃覺非虛詞¶
　　　巡按自灕水南行¶
理棹雖云逺飲冰寜有惜况乃佳山水怡然傲潭石竒¶
峰岌前轉茂樹隈中積猿鳥聲自呼風泉氣相激目因¶
詭容逆心與清暉滌紛吾謬執簡行郡將移檄即事聊¶
獨歡素懐豈兼適悠悠詠靡盬庻以窮夕日¶
　　　冬日至玉泉山寺屬窮隂冰閉崖谷無色及仲¶
　　　　春行縣復徃焉故有此作¶
<pb:KR4h0117_WYG_029-7b>¶
靈鏡信幽絶芳時重暄妍再來及兹勝一遇非無縁萬¶
木柔可結千花敷欲然松間鳴好鳥竹下流清泉石壁¶
開精舍金光照法筵真空本自寂假有聊相宣復此灰¶
心者仍追巢頂禪簡書雖有畏身世亦相捐¶
　　　二弟宰邑南海見羣雁南飛因成詠以寄¶
鴻雁自北來嗷嗷度煙景嘗懐稻梁惠豈憚江山永小¶
大每相從羽毛當自整雙鳬侶晨泛獨鶴㕘宵警為我¶
更南飛因書至梅嶺¶
<pb:KR4h0117_WYG_029-8a>¶
　　　奉和聖製經孔子舊宅¶
孔門太山下不見登封時徒有先生法今為明主思恩¶
加萬乘幸禮致一牢祠舊宅千年外光華空在兹¶
　　　奉和聖製次瓊嶽韻¶
山祗亦望幸雲雨見靈心嶽館逢朝霽闗門解宿隂咸¶
京天上近清渭日邊臨我武因冬狩何言是即禽¶
　　　奉和聖製送李尚書入蜀¶
眷言感忠義何有間山川狥節今如此離情空復然皇¶
<pb:KR4h0117_WYG_029-8b>¶
心在勤恤德澤委昭宣周月成功後明年或勞還¶
　　　奉和聖製初出洛城¶
東土淹龍駕西人望翠華山川祗詢物宫觀豈無家十¶
月迴星斗千官捧日車洛陽無怨思巡幸更非賖¶
　　　奉和聖製途次陜州作¶
馳道當河陜陳詩問國風川原三晉别襟帯兩京同後¶
殿函闗盡前旌闗塞通行㸔洛陽陌光景麗天中¶
　　　折楊柳¶
<pb:KR4h0117_WYG_029-9a>¶
纎纎折楊柳持此寄情人一枝何足貴憐是故園春遲¶
景那能久芳菲不及新更愁征戍客容鬢老邊塵¶
　　　剪綵¶
姹女矜容色為花不讓春既爭芳意早誰待物華真葉¶
作㕘差發枝從㸃綴新自然無限態長在艶陽晨¶
　　　三月三日申王園亭宴集¶
稽亭追徃事睢苑勝前聞飛閣凌芳樹華池落綵雲藉¶
草人畱酌銜花鳥赴羣向來同賞處惟恨碧林曛¶
<pb:KR4h0117_WYG_029-9b>¶
　　　三月三日登龍山¶
伊川與灞津今日袚除人豈似龍山上還同湘水濵衰¶
顏憂更老淑景望非春褉飲豈吾事聊將偶俗塵¶
　　　晩霽登王六東閣¶
試上江樓望初逢山雨晴連空青嶂合向晩白雲生彼¶
羙要殊觀蕭條見遠情情來不可極日暮水流清¶
　　　酬王六寒朝見詒¶
賈生流寓日楊子寂寥時在物多相背惟君獨見思漁¶
<pb:KR4h0117_WYG_029-10a>¶
為江上曲雪作郢中詞忽枉兼金訊長懐伐木詩¶
　　　林亭詠¶
穿築非求麗幽閒欲寄情偶懐因壤石真意在蓬瀛苔¶
益山文古池添竹氣清從兹果蕭散無事亦無營¶
　　　送楊府李功曹¶
平生屬良友結綬望光輝何知人事拙相與宦情非别¶
路穿林盡征帆際海歸居然巳多意况復兩鄉違¶
　　　送韋城李少府¶
<pb:KR4h0117_WYG_029-10b>¶
送客南昌尉離亭西候春野花㸔欲盡林鳥聼猶新别¶
酒青門路歸軒白馬津相知無逺近萬里尚為鄰¶
　　　送廣州周判官¶
海郡雄蠻落津亭北越臺城隅百雉映水曲萬家開里¶
樹桄榔出時禽翡翠來觀風猶未盡早晚使車迴¶
　　　郡江南上别孫侍御¶
雲嶂天涯盡川途海縣窮何言此地僻忽與故人同身¶
負邦君弩情紆御史驄王程不我駐離思逐秋風¶
<pb:KR4h0117_WYG_029-11a>¶
　　　自豫章南還江上作¶
歸去南江水磷磷見底清轉逢空濶處聊洗滯畱情浦¶
樹遥如待江鷗近若迎津途别有趣况乃濯吾纓¶
　　　將至岳陽有懐趙二¶
湘岸多深林青㝠晝結隂獨無謝客賞况復賈生心草¶
色雖云發天光或未臨江潭非所遇為爾白頭吟¶
　　　使還湘水¶
歸舟宛何處正值楚江平夕逗煙村宿朝縁浦樹行于¶
<pb:KR4h0117_WYG_029-11b>¶
役已彌嵗言旋今愜情鄉郊尚千里流目夏雲生¶
　　　自湘水南行¶
落日催行舫逶迤洲渚間雖云有物役乘此更休閒暝¶
色生前浦清暉發近山中流澹容與惟愛鳥飛還¶
　　　初入湘中有喜¶
征鞍窮郢路歸棹入湘流望鳥惟貪疾聞猿亦罷愁兩¶
邊楓作岸數處橘為洲却記從來意翻疑夢裏遊¶
　　　耒陽谿夜行¶
<pb:KR4h0117_WYG_029-12a>¶
乘夕棹歸舟縁源路轉幽月明看嶺樹風静聽谿流嵐¶
氣船間入霜華衣上浮猿聲雖此夜不是别家愁¶
　　　赴使瀧峽¶
谿路日幽深寒空入兩嶔霜清百丈水風落萬重林夕¶
鳥聯歸翼秋猿斷去心别離多遠思况乃嵗方隂¶
　　　湖口望廬山瀑布泉¶
萬丈洪泉落迢迢半紫氛奔飛下雜樹灑落出重雲日¶
照虹蜺似天清風雨聞靈山多秀色空水共氤氲¶
<pb:KR4h0117_WYG_029-12b>¶
　　　湞陽峽¶
行舟傍越岑窈窕越谿深水闇先秋冷山晴當晝隂重¶
林間五色對壁聳千尋惜此生遐逺誰知造化心¶
　　　春江晩景¶
江林皆秀發雲日復相鮮征路那逢此春心益渺然興¶
来祗自得佳處莫能傳薄暮津亭下餘花滿客船¶
　　　與王六履震廣州津亭曉望¶
明發臨前渚寒來淨遠空水文天上碧日氣海邉紅景¶
<pb:KR4h0117_WYG_029-13a>¶
物紛為異人情頼此同乘槎自有適非欲破長風¶
　　　旅宿淮陽亭口號¶
日暮荒亭上悠悠旅思多故鄉臨桂水今夜𣺌星河暗¶
草霜華發空亭雁影過興來誰與晤勞者自為歌¶
　　　望月懐遠¶
海上生明月天涯共此時情人怨遥夜竟夕起相思滅¶
燭憐光滿披衣覺露滋不堪盈手贈還寢夢佳期¶
　　　詠燕¶
<pb:KR4h0117_WYG_029-13b>¶
海燕何㣲眇乘春亦暫來豈知泥滓賤祇見玉堂開繡¶
户時雙入華軒日幾迴無心與物競鷹隼莫相猜¶
　　　故刑部李尚書荆谷山集㑹¶
嘗聞繼老&KR0360;身退道彌躭結宇倚青壁疏泉噴碧潭苔¶
石随人古煙花寄酒酣山光紛向夕歸興杜城南¶
　　　聽筝¶
端居正無緒那復發秦筝纎指傳新意繁絃起怨情悠¶
揚思欲絶掩抑態還生豈是聲能感人心自不平¶
<pb:KR4h0117_WYG_029-14a>¶
　　　奉和聖製早發三鄉行¶
羽衛森森西向秦山川歴歴在清晨晴雲稍巻寒巖樹¶
宿雨能銷御路塵聖德由來合天道靈符即此應時巡¶
遺賢一一皆羈致猶欲髙深訪隱淪¶
　　　南山下舊居閒放¶
祇役已云久乘閒返服初塊然屛塵事幽獨坐林閭清¶
曠前山遠紛喧此地踈喬木凌青靄修篁媚緑渠耳和¶
繡翼鳥目暢錦鱗魚寂寞心還間飄颻體自虛興來命¶
<pb:KR4h0117_WYG_029-14b>¶
㫖酒臨罷閲仙書但樂多幽意寧知有毁譽尚想争名¶
者誰云要路居都忘下流歎傾奪竟何如¶
　　　别鄉人南還¶
橘柚南中煖桑榆北地隂何言榮落異因見别離心吾¶
亦江鄉子思歸夢寐深聞君去水宿結思眇雲林牽綴¶
從浮事遲迴謝所欽東南行舫遠秋浦念猿吟¶
　　　陪王司馬登薛公逍遥臺¶
嘗聞薛公淚非直雍門琴竄逐畱遺跡悲凉見此心府¶
<pb:KR4h0117_WYG_029-15a>¶
中因暇豫江上幸招尋人事已成古風流獨至今閒情¶
多感歎清景暫登臨無復甘棠在空餘蔓草深晴光送¶
遠目勝氣入幽襟水去朝滄海春來換碧林賦懐湘浦¶
弔碑想漢川沉曽是陪遊日徒為梁甫吟¶
　　　西江夜行¶
遥夜人何在澄潭月裏行悠悠天宇曠切切故鄉情外¶
物寂無擾中流澹自清念歸林葉換愁坐露華生猶有¶
汀洲鶴宵分乍一鳴¶
<pb:KR4h0117_WYG_029-15b>¶
　　　自始興谿夜上赴嶺¶
嘗蓄名山意兹為世網牽征途屢及此初服已非然日¶
落青巖際谿行緑篠邊去舟乘月後歸鳥息人前數曲¶
迷幽嶂連圻觸闇泉深林風緒結遥夜客情懸非梗胡¶
為泛無膏亦自煎不知于役者相樂在何年¶
　　　賦得自君之出矣¶
自君之出矣不復理殘機思君如滿月夜夜減清輝¶
　　　照鏡見白髪聯句¶
<pb:KR4h0117_WYG_029-16a>¶
宿昔青雲志蹉跎白髪年誰知明鏡裏形影自相憐¶
　¶
　¶
　¶
　¶
　¶
　¶
　¶
<pb:KR4h0117_WYG_029-16b>¶
　¶
　¶
　¶
　¶
　¶
　¶
　¶
　石倉歴代詩選巻二十九¶
