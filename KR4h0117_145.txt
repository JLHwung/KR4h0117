# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.589676
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百四十五
<pb:KR4h0117_WYG_145-1a>¶
欽定四庫全書¶
　石倉歴代詩選卷一百四十五¶
　　　　　　　　　　　　明　曹學佺　編¶
　宋詩二十二¶
　　王珪¶
　　　大饗明堂慶成¶
皇祐更秋律明堂奉帝禋粢盛雖薦德霜露本懷親於¶
赫朝三后無文秩百神九筵交玉幣重屋近星辰邃幄¶
<pb:KR4h0117_WYG_145-1b>¶
留飈御清壇墮月津衣冠漢儀舊金石舜韶新受胙開¶
宣室鳴鐘降紫宸羣陰光復旦叶氣斗迴春露貺叢千¶
祝豐恩滲四垠慙非老辭筆徒學煥堯文¶
　　　呉永叔書事¶
誥書初捧下西箱重棘連催暮鑰忙綠繡珥貂留帝詔¶
紫衣鋪案拜宸香巻如驟雨收聲急筆似飛泉落勢長¶
十五年前出門下最榮今日預東堂¶
　　　依韻恭和聖製上元觀燈¶
<pb:KR4h0117_WYG_145-2a>¶
雪消華月滿仙臺萬燭當樓寶扇開雙鳳雲中扶輦下¶
六鼇海上駕峯來鎬宫春酒霑周宴汾水秋風陋漢材¶
一曲昇平人盡樂君王又進紫霞杯¶
　　　梅花¶
冷香疑到骨瓊艶幾堪餐半醉臨風拆清吟拂曉觀贈¶
春無限意和雪不勝寒桃李有慚色枯枝試並欄¶
　　　遊山寺¶
寒日征驂懶復迴經宵仍喜駐巖隈逕盤幽跡遙知鹿¶
<pb:KR4h0117_WYG_145-2b>¶
林逗清香定有梅曉影瘦猿窺澗溜夜深肥羜灹爐灰¶
我心非動亦非静白足禪僧無妄猜¶
　　　依韻恭和聖製龍圖天章閣觀三聖御書¶
半夜傳君召西清閲帝文筆迴丹穴鳳歌起沛鄉雲御¶
幄金蚪轉仙墀羽仗分君王自天縱況復睿心勤¶
　　　和王原寂内翰有懷¶
暮鑰嚴温省宵鈴静浴堂銀花無奈萎瑤草又還芳夢¶
久聞仙笛班清犯曉霜帝閽何所叩一炷祝堯香¶
<pb:KR4h0117_WYG_145-3a>¶
　　　次韻和元厚之平羌¶
詔收新土鳳林東四百餘年陷犬戎葱嶺自横秦塞上¶
金城還落漢圖中輕裘坐欵無遺䇿解髮來庭有舊風¶
零雨未濛音已捷不勞歸旅咏周公¶
　　　聞仲諤脂米川大捷¶
神兵十萬忽乗秋西磧妖氛一夕收疋馬不嘶榆塞外¶
長城自起玉關頭君王别繪凌煙閣將帥今輕定遠侯¶
莫道無人能報國紅旗行去取凉州¶
<pb:KR4h0117_WYG_145-3b>¶
　　　依韻和呉相公從駕至開寶寺慶壽崇因閣¶
崇因開寶構金碧晝相輝禁蹕隨曦馭層城轉斗機梵¶
音獅子吼妙相鴿王歸洛水浮神篆天花散御衣塔疑¶
從地湧棟擬入雲飛上行乗今果羣趨懼昨非慧珠常¶
自照法雨徧成霏但起真如念梯梁不可幾¶
　　　和金陵懷古¶
懷鄉訪古事悠悠獨上江城滿目秋一鳥帶煙來别渚¶
數帆和雨下歸舟蕭蕭暮吹驚紅葉慘慘寒雲壓舊樓¶
<pb:KR4h0117_WYG_145-4a>¶
故國凄凉誰與問人心無復更風流¶
　　　宫詞¶
金鋋畫角警場開天子南郊玉輅來十里青城遙北望¶
綵雲宫殿月樓臺¶
鼓角三聲夜奏嚴夕齋清廟宿重簾殿前太尉横銀仗¶
指㸃金盆御水添¶
鑾輿昨夜宿郊壇月淡風低綵帳寒密寫銷金紅牓子¶
宫中日日報平安¶
<pb:KR4h0117_WYG_145-4b>¶
禁籞春來報踏青御池波漾碧漣輕内人争送鞦韆急¶
風隔桃花聞笑聲¶
露井銀牀凍不收深宫花暗曉鶯愁殘紅滿地無人掃¶
一半隨風落御溝¶
昨日龍輿幸寶文宸毫金軸展風雲前朝御印從頭坼¶
重整牙籖甲乙分¶
盤龍新織翠雲裘簡㸃黄封玉匣收防備秋來供御著¶
金箱捧入曝衣樓¶
<pb:KR4h0117_WYG_145-5a>¶
十三垂髻碧螺鬆學舞經年後苑中近日昭儀抄姓字¶
一時宣撥入東宫¶
内庫從頭賜舞衣一畨時樣一畨宜才人特地新裝束¶
生色春衫畫折枝¶
黄金掌上露華飛朝退君王索輦遲到得經筵春講罷¶
海棠花影數甎移¶
焚香重熨赭黄衣恐怕朝陽御進遲禁鼓五更交早直¶
歸來還是立班時¶
<pb:KR4h0117_WYG_145-5b>¶
素英飄灑作宵寒一寸金花燭淚殘連夜對香宣兩府¶
平明謝雪到齋壇¶
盡日閒窓睹選僊小娃争覓倒盆錢上籌争占蓬萊島¶
一擲乗鸞出洞天¶
麗日祥煙銷禁林櫻桃初熟杏成陰年年翠輦來遊幸¶
花落春宫一寸深¶
夕宴中秋醉廣寒閬風銀闕鎖三山美人半夜歌明月¶
聲在玉壺天地間¶
<pb:KR4h0117_WYG_145-6a>¶
新供御馬可曽騎青鬛連錢碧玉蹄毎到殿前祗候駕¶
金鞍卸下不曽嘶¶
六龍觀稼奉宸遊齊賀豐年薦麥秋後苑宴囘卿相出¶
内官金合送來麰¶
大家裝著鬬時宜獨自尋常拂淡睂為染淺黄衫子色¶
金盆添水看鵞兒¶
簾搖翡翠金風晩瓦濕鴛鴦玉露天秋殿曉開重九宴¶
内人争貼菊花鈿¶
<pb:KR4h0117_WYG_145-6b>¶
崇文殿裏勝蓬萊繡柱扶天秘閣開典籍校讐三閣外¶
圖書多出禁中來¶
六宫春色醉仙葩綺户沈煙望翠華琥珀盤生山芍藥¶
絳紗囊佩木香花¶
花外闌干壓翠簷水邊金閣半垂簾内砧敲月黄昏後¶
坐覺春風一倍添¶
端午生衣進御牀赭黄羅帕覆金箱美人捧入南薰殿¶
玉腕斜封綵縷長¶
<pb:KR4h0117_WYG_145-7a>¶
選進仙韶第一人才勝羅綺不勝春重教按舞枇花下¶
只踏殘紅作地裀¶
七寶䦨干白玉除新開凉殿幸金輿一溝泛碧流春水¶
四面瓊鈎撘綺疏¶
山樓綵鳳棲寒月宴殿金麟吐御香蜀錦地衣呈隊舞¶
教頭先出拜君王¶
天外明河翻玉浪樓西凉月湧金盆香銷甲乙牀前帳¶
宫鎖玲瓏閉殿門¶
<pb:KR4h0117_WYG_145-7b>¶
西風欹葉撼宫梧早怯秋寒著繡襦玉宇無人雙燕去¶
一彎新月上金樞¶
夜寒金屋篆煙飛燈燭分明在紫薇漏永禁宫三十六¶
燕囘争踏月輪歸¶
晩吹翩翩動翠旗爐煙千疊瑞雲飛何人奏對偏移刻¶
御史天香隔繡衣¶
金井秋啼絡緯聲出花宫漏報嚴更不知誰是金鸞直¶
玉宇沈沈夜氣清¶
<pb:KR4h0117_WYG_145-8a>¶
内庭秋燕玉池東香散荷花水殿風阿監探菱牽錦纜¶
月明猶在畫船中¶
東宫花燭綵樓新天上仙橋不鎖春徧出六宫歌舞奏¶
姮娥初到月虚輪¶
紗幔薄垂金麥穗簾鈎纎掛玉葱條樓西别起長春殿¶
香碧紅泥透蜀椒¶
翠華香重玉爐添雙鳳樓頭曉日暹扇掩紅鸞金殿悄¶
一聲清蹕捲珠簾¶
<pb:KR4h0117_WYG_145-8b>¶
金作盤龍繡作麟壺氷樓閣禁中春君王避暑來遊幸¶
風月横秋氣象新¶
清曉自傾花上露冷侵宫殿玉蟾蜍擘開五色銷金紙¶
碧鎖窓前學草書¶
翠鈿貼靨輕如笑玉鳳雕釵裊欲飛拂曉賀春皇帝閣¶
綵衣金勝近龍衣¶
鎖聲金掣閣門環簾捲真珠十二間别殿春風呼萬嵗¶
中丞新押散朝班¶
<pb:KR4h0117_WYG_145-9a>¶
鷄人報曉傳三唱玉井金牀轉轆轤煙引御爐香繞殿¶
漏籖初刻上銅壺¶
御案横金殿幄紅扇開雲表露天容太常奏備三千曲¶
樂府新調十二鐘¶
宫女燻香進御衣殿門開鎖請金匙朝陽初上黄金屋¶
禁掖春深晝漏遲¶
三月金明柳絮飛岸花堤草弄春時樓船百戲催宣賜¶
御輦今年不上池¶
<pb:KR4h0117_WYG_145-9b>¶
内人稀見水鞦韆争擘珠簾帳殿前第一錦標誰奪得¶
右軍輸却小樓船¶
夜色樓臺月數層金猊煙穗繞觚稜重廊屈折連三殿¶
密上真珠百寶燈¶
天門晏閉九重關樓倚銀河氣象間一㸃星毬垂絳闕¶
五雲仙仗下蓬山¶
禁裏春濃蝶自飛御蚕眠處弄新絲碧窓盡日教鸚鵡¶
念得君王數首詩¶
<pb:KR4h0117_WYG_145-10a>¶
鬬草深宫玉檻前春蒲如箭荇如錢不知紅藥欄干曲¶
日暮何人落翠鈿¶
太液波清水殿凉畫船驚起宿鴛鴦翠眉不及池邊柳¶
取次飛花入建章¶
御座垂簾繡額單氷山重疊貯金盤玉清迢逓無塵到¶
殿角東西五月寒¶
春心滴破花邊漏曉夢敲回禁裏鐘十二楚山何處是¶
御樓曽見兩三峯¶
<pb:KR4h0117_WYG_145-10b>¶
釣線沈波漾彩舟魚争芳餌上龍鈎内人急捧金盤接¶
撥刺紅鱗躍未休¶
蕙炷香銷燭影殘御衣熏盡徹更闌歸來困頓眠紅帳¶
一枕西風夢裏寒¶
禁裏宫鶯曉未啼千牛仗下報班齊銀袍五百趨龍尾¶
天子臨軒賜御題¶
洛陽新進牡丹叢種在蓬萊第幾宫壓曉看花傳駕入¶
露苞初坼御袍紅¶
<pb:KR4h0117_WYG_145-11a>¶
碧桃花下試枰棊誤算籌先一著低輸却鈿釵雙翡翠¶
可勝重勸玉東西¶
侍輦歸來步玉階試穿金縷鳳頭鞋堦前摘得宜男草¶
笑插黄金十二釵¶
瑤臺夜滴金莖露水殿凉生玉枕風卧看星河歸閣晩¶
月斜疎影轉梧桐¶
臨明一陣棃花雨夢隔珊瑚斗帳明後苑樂聲催引駕¶
春衫初試覺身輕¶
<pb:KR4h0117_WYG_145-11b>¶
盆山髙疊小蓬萊檜柏屏風鳳尾開綠遶金堦春水濶¶
新分一脈御溝來¶
内苑宫人學打毬青絲飛控紫花騮朝朝結束防宣喚¶
一樣真珠絡轡頭¶
夜深獨倚闌干角玉笛横吹弄月明餘響度雲無處覓¶
人間聞得兩三聲¶
新學琵琶曲破成仙韶第一已知名朱絃未落黄金撥¶
玉腕先聞動釧聲¶
<pb:KR4h0117_WYG_145-12a>¶
太尉洮岷破敵迴腰垂金帶入關來殿前獻壽天顔喜¶
花覆千官拱御杯¶
元夕星燈照露臺六宫歌吹出雲來夜深翠輦歸金殿¶
十里迴廊錦帳開¶
後苑歸來月上初天歌吹引六鸞輿春風料峭餘寒重¶
猶索金函覽奏書¶
金鷄竿下龍旗動萬國華夷拜冕旒十二門開傳詔急¶
祥雲捧日在樓頭¶
<pb:KR4h0117_WYG_145-12b>¶
數騎紅妝曉獵還銷金羅襪鏤金鐶佯佯走馬穿花過¶
拂拭雕弓對御彎¶
晩來東殿放笙歌外院池亭得蹔過深炷爐香登月榭¶
闌干西角拜嫦娥¶
中宫賜雪玉成峯滴露堆寒冷照空三十六窓明月夜¶
嫦娥渾在水晶宫¶
兩班齊賀玉關清新奏熙州曲破成畫鼓連聲催攧徧¶
玉人多半未知名¶
<pb:KR4h0117_WYG_145-13a>¶
沈煙搖碧透金鋪密下珠簾鎮玉壺近賜趙昌花雀陣¶
却嫌崔白芰荷圖¶
内庫新函進御茶龍團春足建溪芽黄封各各題名姓¶
賜入東西兩府家¶
博士當年教玉筝六宫誰敢鬬新聲如今舊曲無心理¶
寶柱一行秋鴈横¶
宫人捧硯臨香案一幅春綃展素霞玉筯彎環題御篆¶
風雲金殿起龍蛇¶
<pb:KR4h0117_WYG_145-13b>¶
銀盆著水灑毬塲馬嚼銜聲立兩行齊上玉鞍隨仗列¶
粟金腰帶小牌方¶
三殿飛雲禁鑰開風從天上送香來諸番玉帛朝元日¶
齊獻南山萬壽杯¶
黄昏鎖院聽宣除翰長平明趂起居撰就白麻先進草¶
金泥降出内中書¶
魚藻宫中淑景長鴨頭新水御池塘奇花深院門門閉¶
總被春風漏洩香¶
<pb:KR4h0117_WYG_145-14a>¶
石刻蛟龍扶繡柱金盤龍鳳走雕楹萬年枝上流鶯囀¶
屏掩春山夢不成¶
紅濕春羅染御袍透簾三丈日華髙金針百尺穿縫處¶
一對盤龍落剪刀¶
雪晴鳷鵲樓邊月風落昭陽殿後梅爐炭灺消香獸暖¶
獨拈香箸撥紅灰¶
花香著蘂藏蜂翅柳影拖金入鎖窓舞鑑曉鶯無奈隻¶
認歸梁燕却成雙¶
<pb:KR4h0117_WYG_145-14b>¶
玉兔何年上月宫夜深搗藥特無蹤神丹不老嫦娥鬂¶
乞取刀圭駐玉容¶
萱草成窠杏子青夜聞禁漏曉聞鶯吹回一覺昭陽夢¶
帳外春風太薄情¶
翡翠盤龍裝繡額真珠雙鳳蹙花毬時聞玉女牽簾笑¶
箭躍銅壺不算籌¶
迢逓金壺漏水長輪更傳㸃報君王諸宫各進時新果¶
堆著龍牀駐夜香¶
<pb:KR4h0117_WYG_145-15a>¶
殿下排塲擊土牛君王玉仗久遲留外人争卜宜春喜¶
奪得金泥各自收¶
千年一偶聖人生豈特河清海亦清瑞應固宜流樂府¶
行看絲竹有新聲¶
小雨霏微潤綠苔石欄紅杏傍池開一枝插向金瓶裏¶
捧進君王玉殿來¶
　¶
　¶
<pb:KR4h0117_WYG_145-15b>¶
　¶
　¶
　¶
　¶
　¶
　¶
　¶
　石倉歴代詩選卷一百四十五¶
