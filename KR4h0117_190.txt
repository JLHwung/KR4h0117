# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.681872
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百九十
<pb:KR4h0117_WYG_190-1a>¶
欽定四庫全書¶
　石倉歴代詩選巻一百九十¶
　　　　　　　　　　　　明　曹學佺　編¶
　宋詩六十七¶
　　真徳秀¶
　　　登南嶽山¶
煙霞本成癖况復遊名山舉手招白雲欲納懐袖間竒¶
﨑七十二羅列皆蒼顔振衣遇長風浩浩天地寛¶
<pb:KR4h0117_WYG_190-1b>¶
　　　送裘司直得請西歸¶
輕舸龍山頭木蘭作雙櫓飄然裘司直乗向南昌去問¶
君鵷鸞中脱身遽如許棲遲三十年始得官掌故少須¶
上上考豈不登省户自言野心性眯目九衢霧脩竹嵗¶
云晚萱草秋亦暮嗷嗷投林鳥猶得反其哺江西父母¶
國非復昔饒裕蠻煙一腥穢樂嵗且狼顧遺黎空杼柚¶
行旅窘刀布天門窈萬里可望不可愬君今佐元帥安¶
危繫一路瘡痍俟滌濯畫諾歸佽助先聲姦人惴髙節¶
<pb:KR4h0117_WYG_190-2a>¶
懦夫慕遄當再前席一正天子度白鷗沒浩蕩蒼鶻在¶
指呼我亦南陔人扁舟從此具¶
　　　長沙新第呈諸學士¶
莫清彼瀟江莫峻彼衡嶽澄光挟秀氣日夜相回薄月¶
吸珠含胎虹貫玉生璞子生有苖裔温然粹而慤一童¶
與三何雙鳳兩鸑鷟奮身辭草萊正論吐諤諤彤庭拜¶
恩歸天香尚盈握良才國之寳一見我心樂平生功名¶
㑹萬里初奮脚永肩致主念更勉經世學錙銖分義利¶
<pb:KR4h0117_WYG_190-2b>¶
毫縷辨純駁相期激清風與俗洗氛濁誰與指其南是¶
邦有先覺¶
　　　司理弟之官岳陽相别於定王臺悽然有感為¶
　　　　賦五言古風二首以餞其行¶
定王百尺臺長安萬里目昔人思親心山川誰能局於¶
焉共登臨使我增感觸微霜隕陔蘭悲風撼庭木銀山¶
在何許白雲但空谷搔首重裴回㝠㝠江樹緑¶
先民不可見懐哉金玉音士雖一命㣲愛物宜存心矧¶
<pb:KR4h0117_WYG_190-3a>¶
兹圜扉内白日變重隂求情箠楚下寃哉詎能禁謼嘷¶
漫弗省鬼神為悲吟子徃莅其職朝夕惟欽欽祥刑弗¶
留獄斯語真良箴¶
　　　浦城勸糶¶
陽和二月春草木皆生意那知田野間斯人極顦顇殷¶
勤問何由父老各長喟富室不憐貧千倉盡封閉只圗¶
價日髙勿念民已弊去年值飢荒自分無噍䫫幸哉活¶
至今且復遇豐嵗庶㡬一餉樂養育謝天地豈期新春¶
<pb:KR4h0117_WYG_190-3b>¶
來米穀更翔貴况又絶市無縱有濕且碎何以充飢膓¶
而復多孥累恨不死荒年免使見憂畏我聞父老言痛¶
切貫心肺行行至平洲景象頓殊異白粲玉不如一升¶
纔十四問誰長者家作此利益事父老合掌言子文姓¶
陳氏起家本儒生疇昔樂賑施憶昨艱食時巨室爭謀¶
利米斗三百餘獨收七十二三都數千口受彼更生惠¶
開庫質弊衣假此賙貧匱取本不取息所活豈勝計我¶
曹非此翁乆作溝中胔吁嗟薄俗中乃有此髙義吾邦¶
<pb:KR4h0117_WYG_190-4a>¶
賢使君愛民均㓜穉一聞平糶家褒賞無不至或與旌¶
門閭或與錫金幣獨有潁川翁寵光未之被故作行謡¶
庻徹鈴齋邃且俾殖利徒聞風黙知愧天道極昭明勿¶
作幽逺視¶
　　　㑹三山十二縣宰¶
皇皇造化鈞槖籥生萬彚林林滿穹壌異體實同氣痛¶
癢本相闗彼已當一視矧惟守令職休戚我焉寄盍推¶
若保心睠焉撫孩穉横目事征求徃徃學頑痺牀剝膚¶
<pb:KR4h0117_WYG_190-4b>¶
已侵鷹擊毛盡勢但期已豐腴遑恤彼顦顇近來二十¶
年貪風日滋熾蒲萄得涼州西園閧成市環瞻郡邑間¶
大半皆汙吏民窮盜乃起原野厭枯胔哀哉罹禍徒念¶
之輙揮涕天地忽開張清颷掃氛曀我乃於此時撫旄¶
忝為帥顧慚老儒生蹇拙乏長技同官為僚友努力圗¶
共濟惟閩古大都星羅邑十二豈無良大夫與我同厥¶
志要如羔羊直委蛇自無愧勿為碩䑕貪躑躅乃多畏¶
上方明黜陟我亦公舉刺民言即豐碑令聞疾郵置黄¶
<pb:KR4h0117_WYG_190-5a>¶
堂一巵酒殷勤抒至意慎勿多酌予憂心正如醉¶
　　　遊鼓山¶
　　六月二日偕濳夫參謀諸友遊鼔山飲湧泉亭¶
　　明旦登天風海濤坐白雲亭追懐昔遊愴然有¶
　　感偶成拙詩奉呈并簡住山明師¶
嚴宸有追詔趣上太守符疲民未蘓醒還顧空躊躇來¶
尋靈源盟喜與佳客俱始酌清冷泉一浣丹墨洿超然¶
凢溽中置身在氷壺遲明陟危亭雲濤渺空虚煙霏倐¶
<pb:KR4h0117_WYG_190-5b>¶
開闔峰巒時有無偉哉此絶觀雄壓東南隅蒼崖萬仞¶
立四面環瓊琚翠木巧蔽虧午亭清隂敷令人澹忘歸¶
似到真華胥憶昨泛蓮日選勝邀朋徒摩挲巖上刻慨¶
仰趙與朱舉觴酹且盟一節期終初重來三十年恍如¶
隔朝晡並遊四五人存者獨老癯有懐子陳子感歎為¶
欷歔子抱明月終我方長塗趨顚踣懼不免儆省當何¶
如願言祝同社著力相㩦扶禪伯亦可人新結峰頂廬¶
老我故倦遊軒冕非所娯會須脱塵鞿來依嬾瓉居¶
<pb:KR4h0117_WYG_190-6a>¶
　　　送呉定夫西歸三首¶
吾衰倦對客晤語惟青山修竹引清風時為掩柴闗今¶
晨何人来蹋破莓苔斑驚顧復自喜不妨伴虗閒¶
世情重聲利榮塗足趨走夫君何獨為經年闖林藪東¶
尋金壇翁南訪玉峰叟借問兩臞仙來時輕健否¶
麻源在何許茫茫白雲端悽其一布裘何以禦風寒歸¶
來有餘師興盡當知還便好斸空谷賸種青琅玕¶
　　　贈上饒葉子仁為人推算筴占徃徃如破的嵗¶
<pb:KR4h0117_WYG_190-6b>¶
　　　　乙酉余方在從班子仁以書來勸補外甚力¶
　　　　未㡬果去國進退得䘮豫定如此子術亦竒¶
　　　　矣哉兹來過余衡茒為賦小詩因以自釋云¶
易象推占妙入神勸人忠孝更諄諄只今誰似君平術¶
惟有南陽賣卜人¶
花正紛紅俄駭緑月纔團鏡復沈鉤世間萬事都如此¶
莫遣雙眉鎮日愁¶
　附真山民詩　公生於宋末毎謂芝蘭豈與衆草伍¶
<pb:KR4h0117_WYG_190-7a>¶
　遂自隐居不仕諱其名字但稱為山民云識者以其¶
　不愧文忠公乃祖而張伯子服公之才節謂宋末後¶
　出一淵明也¶
　　　興福寺¶
為厭市喧雜㩦詩來此吟鳥聲山路靜花影寺門深樓¶
閣莊嚴界池塘清淨心松風亦好事送客出前林¶
　　　樓居¶
㩦書來過此便覺少塵埃簷冷留雲宿窗明報月來閒¶
<pb:KR4h0117_WYG_190-7b>¶
愁山隔斷幽夢鳥呼回湖海元龍氣從渠俗子猜¶
　　　蘭溪舟中¶
一舸下中流西風兩岸秋櫓聲搖客夢㠶影掛離愁落¶
日魚蝦市長煙蘆荻洲篙人夜相話明發是嚴州¶
　　　冬雪¶
雪凍飛禽少林深落葉多寒塘倒山影空谷答樵歌不¶
有梅花在其如思詩何霜風吹落㡌應歎鬢容皤¶
　　　春行¶
<pb:KR4h0117_WYG_190-8a>¶
東風物物新花外歩清晨蕉葉卷舒雨鳩聲問答春園¶
林三月景詩酒百年身試數交遊侣如今有㡬人¶
　　　李脩伯山居¶
俗子自不到幽扉何必扃苔衣和月卧山雨雜泉聼有¶
髪徒班白無名入汗青未應閒度晷尚可掃𤣥經¶
　　　清明¶
清明今日是原上一經過新𦵏塚無數未来人更多此¶
生曽悟否不樂復如何莫待澆墳土樽前且醉歌¶
<pb:KR4h0117_WYG_190-8b>¶
　　　寄郊月篷¶
煙波秋草外活計一漁篷淡月明寒葦新霜醉曉楓身¶
雖殊出處道豈有窮通俯仰看人面何如數過鴻¶
　　　漁浦晩秋旅懐¶
西風吹夢越中遊剪剪輕寒入短裘鴈字不將鄉信冩¶
蛩聲空和旅吟愁郵亭細雨孤燈夜漁市斜陽一笛秋¶
是處山川即吾土仲宣何用怯登樓¶
　　　春曉山行¶
<pb:KR4h0117_WYG_190-9a>¶
風曉連隂作快晴瘦笻扶我歩山楹路從初日紅邊過¶
人在野花香裏行古木&KR0651;無趨世態幽禽懶作㺯春聲¶
棕鞋蹋徧山南北只與白雲相送迎¶
　　　春曉雨¶
破曉簷花未放乾披衣和夢倚闌干醸成苔暈地猶濕¶
老盡鶯聲風正寒無客醉敲金鐙響有人眠怯翠衾單¶
牡丹一夜成消瘦下却朱簾不忍㸔¶
　　　泊舟嚴灘¶
<pb:KR4h0117_WYG_190-9b>¶
天色㣲茫入暝鐘嚴陵湍上繫孤篷水禽與我共明月¶
蘆葉同誰吟晩風隔浦人家漁火外滿江愁思笛聲中¶
雲開休望飛鴻影身即天涯一斷鴻¶
　　　連城春夜留别張溪¶
飛絮遊絲客子心連城那忍遽分襟青燈應見詩情苦¶
濁酒不如交味深一榻煖風栖竹屋半䦨㣲月立花隂¶
離懐今夜先收拾盡付明朝馬上吟¶
　　　夜坐¶
<pb:KR4h0117_WYG_190-10a>¶
疋馬平生汗漫遊如今寂寞老林秋小窗半夜青燈雨¶
幽樹一夜黄葉秋懶㸔世情寕睡去怕傷時事莫吟休¶
寒蛩可是知人意未到莎根只説愁¶
　　　春行¶
短㡌輕衫歩屧遲㣲暄天氣乍晴時池融嫩碧銷殘凍¶
春剪新紅綴舊枝嵐翠滴衣堪入畫禽聲到耳足供詩¶
東風苦欲招人醉頻掉橋西賣酒旗¶
　　　東粤廟¶
<pb:KR4h0117_WYG_190-10b>¶
頽闌斜照網蛛絲陳迹悽涼萬古悲柘水尚鳴亡國恨¶
杉松曽見受封時碑因苔蝕無完字城為田侵失舊基¶
當日東甌知幾戰如今贏得一荒祠¶
　　　江頭春日¶
風暖旗亭煮酒香醉醒纔悟是他鄉駕言行邁路千里¶
豈不懐歸天一方春事漸消鶯語老離愁偏勝桞絲長¶
無聊莫向城南宿淡月棃花正斷腸¶
　　　初夏¶
<pb:KR4h0117_WYG_190-11a>¶
一葉薰風帯暑回雨天濃翠與庭槐不隨春去鶯猶在¶
好競時粧榴乍開剪尺旋裁新白苧杯盤聊薦舊青梅¶
篋中敝扇投閒乆依舊團圓入手来¶
　　　幽棲¶
鶴䕶松扉乆不開蒲團端坐思悠哉故交只向夢中見¶
間事不經心上来雙屐躡雲春採藥孤笻掛月夜觀梅¶
東風似見山童懶自與幽人掃徑苔¶
　　　山行¶
<pb:KR4h0117_WYG_190-11b>¶
林梢初目㺯隂晴露浥溪花笑欲迎澗寂只聞泉滴瀝¶
山青剰見鷺分明林根忽轉還如遶石角徐牽秪似平¶
莫謂詩成無與和風篁也觧作吟聲¶
　　　客中遇鄉友季芳逺歸省親¶
河梁遐逅話襟期獵獵西風透裌衣酒臉未隨紅葉醉¶
鄉心先逐白雲飛客中送客難為别山上安山胡不歸¶
借使家書君可寄此間無復問庭幃¶
　　　山人家¶
<pb:KR4h0117_WYG_190-12a>¶
片雲遮斷嶂西風三兩山花屋角紅㡬畝桑麻春社後¶
數家雞犬夕陽中拾薪磵底青裙婦倚杖簷間白髪翁¶
我亦願来同隐者種桃朝暮趂東風¶
　　　朱溪澗¶
路轉峰迴又一村天寒大半掩柴門雲融山脊嵐生翠¶
小嚼沙洲樹出根任擁重裘風亦冷未投荒店月先昏¶
今宵只傍梅花宿贏得清氛入夢魂¶
　　　吉水夜泊¶
<pb:KR4h0117_WYG_190-12b>¶
入夜始維舟黄蘆古渡頭眠鷗知譲客飛過蓼花洲¶
　　　草¶
草枯根不死春到又敷榮獨有愁根在非春亦自生¶
　　　楊妃¶
三郎掩靣馬嵬坡生死恩深可奈何瘞玉驛旁何足恨¶
潼闗戰處骨埋多¶
　　　山間早春¶
小桃枝上認年華隨分紅開一兩花將謂東風只城市¶
<pb:KR4h0117_WYG_190-13a>¶
也吹春色到山家¶
　　　三月晦日¶
九十風光能有幾東風遽作逺行人樽前莫惜今朝醉¶
明日鶯聲不是春¶
　　　山間秋夜¶
夜色秋光共一闌飽收風露入脾肝虗簷立盡梧桐影¶
絡緯數聲山月寒¶
　¶
<pb:KR4h0117_WYG_190-13b>¶
　¶
　¶
　¶
　¶
　¶
　¶
　¶
　石倉歴代詩選巻一百九十¶
