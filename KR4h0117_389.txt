# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:19.555901
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百八十九
<pb:KR4h0117_WYG_389-1a>¶
欽定四庫全書¶
　石倉歴代詩選巻三百八十九¶
　　　　　　　　　　　　明　曹學佺　編¶
　明詩次集二十三¶
　　徐溥¶
　　　桃花衆禽為林教諭題¶
碧桃在天上緋桃巖谷中巖谷深且僻夭夭自春風乃¶
知造化恩一一皆至公衆鳥且有託飛集在林叢虞羅¶
<pb:KR4h0117_WYG_389-1b>¶
既無恙飲啄聊可充人生亦如斯出處當時雍苟或失¶
其所寜不感吾衷¶
　　　子陵釣魚圖¶
羊裘足自蔽奚以𤣥纁為富貴重五鼎輕若一釣絲&KR1421;¶
令棄名節憑誰戒澆漓客星九天表獨有太史知一片¶
桐江石萬古無推移¶
　　　退樂堂為貴州高指揮題¶
將軍富韜畧百戰功巳成及兹桑榆景退歩怡高情投¶
<pb:KR4h0117_WYG_389-2a>¶
壺白日永散帙凉風清回首陣雲下鐡騎紛縱横偃武¶
正今日鐃歌歌太平¶
　　　一愚巻¶
人皆趨敏慧世路方紛紜勞形巳堪惜况復斵其真百¶
為亦徒爾一愚良足珍黙黙鄙羣𡗝蚩蚩同衆民心君¶
茍無累萬物皆陽春所以顔氏子陋巷能安貧予方厭¶
機巧何年歸卜隣¶
　　　愚樂庵為傅編修乃尊題¶
<pb:KR4h0117_WYG_389-2b>¶
惟愚心自樂巧詐徒自勞居然山澤間逺謝世俗交鳴¶
琴既無譜酌酒亦用匏冲襟付寥廓萬事無復淆白駒¶
在空谷㝠鴻逸青霄再歌愚樂詩令人思有巢¶
　　　題郟城二蘓墓為眉山呉方伯重修賦¶
悠悠郟城隅繚繞惟長路路傍土巍然云是两蘓墓两¶
蘓生眉山崛起真寡助才高衆口䜛屢斥同黨錮流落¶
天之涯氣節窮益固何况友愛情死葬亦相顧惜哉今¶
何存宿草但零露上頽登樵牧旁穿走狐兎行人每經¶
<pb:KR4h0117_WYG_389-3a>¶
過感歎復悲慕到今五百年起廢良有數一朝為鳩工¶
周垣遶重戸種樹鬱青蔥風雨泣昏暮依然彭城時飄¶
泊似前度方伯今名臣好義夙所負惓惓仰止心豈為¶
鄉黨故陽羡有田園曽枉長公歩我生不及從夢寐若¶
平素高墳無由謁拙句聊自賦¶
　　　送僧歸杭州¶
超然簷蔔堂瞰彼下天竺形勝良足誇高僧瑩如玉飛¶
錫來京華捧檄言旋速歸將率緇流丕釐昕夕祝翻經¶
<pb:KR4h0117_WYG_389-3b>¶
飛雨花傳燈續膏馥細和道林詩白日坐巖谷¶
　　　題秋塘野鶩圖¶
晉人愛書學野鶩庾家諸郎真不俗迢迢清晝圖畵開¶
此鳥依然在人目良工手握五色毫寫出江南秋一幅¶
羽毛絢目殊分明蜀錦新裁仍細簇荷花似避顔色鮮¶
揺落紅衣動盈掬將身不入樊籠中長年占㫁澄江曲¶
　　　江湖取友為顧景徳題¶
平生雅愛江湖逰金蘭之契皆同流道逢傾葢即如故¶
<pb:KR4h0117_WYG_389-4a>¶
詩歌伐木堪相求江波濯纓清可掬湖上乘舟頻徃復¶
何年許我社中來處處鷗盟慰幽獨¶
　　　題宣廷吉畵¶
山童莫訝停車早紅樹白雲秋色好滿前風景入詩囊¶
何必探奇訪蓬島十年不扣松下扉披圖轉覺情依依¶
因之翹首南天外落日平蕪孤鳥飛¶
　　　含清樓¶
陽山何逶迤銅山何巉巖洑溪隨山知幾灣我樓正在¶
<pb:KR4h0117_WYG_389-4b>¶
溪山間樓上四靣皆青山溪流抱樓隱若環當時山水¶
皆舊識乆戀君恩歸未得山風溪月夢悠悠十載相望¶
勞我臆¶
　　　送楊司諌之南京¶
同雲漫漫未成雪故人握手都門别馬蹄蹴裂沙河氷¶
雁聲呌落淮隂月關西自古清白聲甲科早掇超羣英¶
手持風裁下南國諌草日日來承明¶
　　　送錢學士使安南¶
<pb:KR4h0117_WYG_389-5a>¶
斗南迢逓安南國帝命封王製金冊維時奉使屬儒臣¶
二月春風動行色先生落落文章豪清氣上薄雲天高¶
柳色如烟迎玉節桃花和雨㸃征袍行行漸入安南道¶
數㸃青山望中小昭宣恩命及遐方金臺有約歸湏早¶
九域聨翩星使多使彼安南能幾何先生令望重當代¶
竹帛埀名當不磨¶
　　　題尚朴翁巻¶
太古云巳逺斯人獨返淳有書閒白日無夢落紅塵鳥¶
<pb:KR4h0117_WYG_389-5b>¶
迹平沙晚花香小逕春澹然保終始不愧葛天民¶
　　　菊莊為蔣翁題¶
有地惟栽菊無心種百花泉香儗甘谷逕癖是陶家但¶
得歌常醉何妨酒屢賖物情與人意相對樂年華¶
　　　歸樂堂¶
十年逰上國此日賦歸歟倦却風塵路來尋水竹居山¶
行春載酒門掩晝飜書薄暮投林鳥相看意自如¶
　　　贈華陽處士孫以信¶
<pb:KR4h0117_WYG_389-6a>¶
句曲幽拪處分明小洞天浮生空富貴幻迹自神仙梅¶
月閒中詠松雲醉後眠何時尋舊約重泛剡溪船¶
　　　送胡長寜侍親南還¶
禁近官階峻榮歸寵渥偏親年逾八十客路𣺌三千元¶
老頭垂雪仙郎思湧泉一門忠孝備光彩照青編¶
　　　朴菴為張原哲題¶
隠居逺城市踪跡謝紛華有室能容膝無園可種花養¶
親惟菽水留客只茶瓜坐榻全無足欹簷欲墮牙借書¶
<pb:KR4h0117_WYG_389-6b>¶
尋舊友賖酒仗鄰家清世真堪樂豐年亦可誇葱湯并¶
麥飯一飽卧烟霞¶
　　　湖山逰樂巻為薛楹題¶
公子南逰日湖山興最長鳳臺芳草緑鷺渚落花香銀¶
甲來紅袖瑶琴出錦囊煙霞登碧巘風月泛滄浪對景¶
開詩巻追歡送酒觴五雲天咫尺回首思茫茫¶
　　　耕樂為吳元善題¶
移家南郭外卜築類斯干囷内有紅腐盤中不素餐膏¶
<pb:KR4h0117_WYG_389-7a>¶
粱防侈靡稼穡識艱難春釀頻留客秋租早了官兒孫¶
晨夕見親舊徃來歡鄉約時相戒農書屢自看深缸湯¶
最煖軟草座偏安寵辱渾忘去䨇眉永不攢¶
　　　隔湖書屋¶
何處深藏萬巻書隔湖南畔有精廬侵堦細雨生芳草¶
滿架清風落蠧魚此日弹冠兼吏隐他時載酒雜樵漁¶
乘閒欲訪王猷宅不待山隂夜雪餘¶
　　　僧舍甞茶¶
<pb:KR4h0117_WYG_389-7b>¶
緇流不類玉川家石鼎風爐自煮茶徃日品題無客和¶
先春滋味向誰誇中泠泉畔稀行迹陽羡山中好物華¶
安得鳳團携至此𤣥談清啜對梅花¶
　　　松軒為任廷芝題¶
幽人結屋青山下種得長松三百餘啟蟄蒼龍上霄漢¶
將雛白鶴到階除四簷雲氣長垂幕一榻秋聲可讀書¶
我亦平生羡𢎞景買山何日與同居¶
　　　務本堂¶
<pb:KR4h0117_WYG_389-8a>¶
一自司天宦蜀中至今家世盛蠶叢遺芳久佩君侯印¶
食力同為田舍翁部落買牛邊徼静閭閻祈糓歲年豐¶
只今侈靡多滛俗誰似高堂有古風¶
　　　内閣二瓷缸乃是憲廟所賜種蓮者乆已無花¶
　　　　今復盛開因賦一首紀事¶
太液池頭一種分香風乍起隔簾聞清留葉上團團露¶
紅動波間冉冉雲道眼濓溪曽入詠仙姿姑射易成醺¶
年來定有如船藕莫問當時太乙君¶
<pb:KR4h0117_WYG_389-8b>¶
　　　虎丘寺¶
閶闔門西第一峯烟雲踏破幾重重聽經石在猶疑虎¶
鑄劒池空亦有龍古木撐空知歲乆閒花繡地覺春濃¶
老僧留我盤桓處隠隠東樓起暮鐘¶
　　　内閣芍藥一首呈李先生¶
禁城遲日曉隂隂紅藥翻階紫閣深香雨乍沾殊有態¶
綵雲長䕶豈無心玉堂封植人何在金鼎調和事可尋¶
幸遇清時多暇日退朝嘗得對花吟¶
<pb:KR4h0117_WYG_389-9a>¶
　　　竹居¶
構得茅堂一逕深種成蒼玉翠隂森雲霄萬里鳳飛去¶
風雨滿空龍亂吟葉積階前無過客笋穿墻外自成林¶
饕霜虐雪知多少要識平生君子心¶
　　　夀商少師先生¶
台鼎三朝第一功暮年高躅付㝠鴻虞廷喜起賡歌裏¶
魏闕瞻依夢寐中萬里滄洲多散地五雲阿閣有清風¶
何人為和南飛曲回首蓬萊曉日紅¶
<pb:KR4h0117_WYG_389-9b>¶
　　　夀海虞李封君配徐夫人同七十¶
滄海東瞻聚夀星百年同受衛生經杯浮澠水多春酒¶
忩列虞山有畵屏鸞誥重頒天不逺鹿門高隐地偏靈¶
只應白玉堂中客手挈諸郎想過庭¶
　　　送九江郡判鄭廷韶¶
雲暖天衢雨浥塵清風䨇斾逺行人舊從桂籍知名乆¶
今向楓宸拜命新天入九江連郡治星羅萬室擁編民¶
廬山五老多形勝公暇何妨覽眺頻¶
<pb:KR4h0117_WYG_389-10a>¶
　　　送李學士南歸¶
采采黄花帶露餐出塵風韻似君難文章早入韓公室¶
詩律先登杜老壇三館並逰誰老少百年相見幾悲歡¶
馬蹄明日燕南路草軟沙平雪迹乾¶
　　　送沈時暘之任¶
三年宦邸最相親惜此分擕及暮春投盼可能將白璧¶
笑談聊爾破清塵東城䨇斾花香滿南渡扁舟月色新¶
便道還家良足羡持觴稱慶樂天眞¶
<pb:KR4h0117_WYG_389-10b>¶
　　　送尹正言父還泰和¶
清朝有子侍彤闈禄養如君古亦稀仙液浮香供夜㝠¶
宮羅剪綵作春衣謾論人世如浮梗還憶家山好采薇¶
萬事不干真吏隐野鷗從此共忘機¶
　　　送王秀才下第南歸¶
春明門外送君行望望東吳两月程觀國重來三載後¶
寜親此去一身輕留心夜案囊螢讀洗耳朝陽聽鳳鳴¶
持贈慚無青玉案短吟聊爾慰離情¶
<pb:KR4h0117_WYG_389-11a>¶
　　　送牟都憲改福建僉事¶
繡衣玉節下征軺東望甌閩萬里遥攬轡羡君能奉使¶
鳴珂慚我舊同朝聲馳八郡秋霜肅氣壓三山瘴霧消¶
當宁憂民心正切呻吟指日變風謡¶
　　　送徐士亨歸江隂¶
征軺早發都門道强欲留君計不成五夜芙蓉城裏夢¶
一杯楊柳渡頭情他年儗踏金鼇背此日先聽彩鳳聲¶
遥想解元坊下路里人無數挿花迎¶
<pb:KR4h0117_WYG_389-11b>¶
　　　送丁廵簡赴任順昌¶
晉陵才子三公後一命還沾雨露深此日風光辭北闕¶
平生聲價重南金故園春滿桃花塢官道雲連荔子林¶
清世不勞神射力公餘拄笏足高吟¶
　　　送錫山邵二尹還任¶
清時曽應賢良舉藉藉鄉邦令譽馳白晝哦松知散逸¶
紅亭折柳惜分㩦新秋驛路蛩吟早斜日江汀雁落遲¶
要秉清勤慰民望遷書指日下彤墀¶
<pb:KR4h0117_WYG_389-12a>¶
　　　送凌尚寳使交阯¶
綸音捧出大明宫萬里交南指顧中使節煌煌隨日去¶
皇恩浩浩與天同馬前好景山如識鳥外孤松道自通¶
致幣有期歸思急春風相迓禁城東¶
　　　送郡幕鄭君慎致政¶
幕府才華擅老成紅蓮緑水若為情親庭甘㫖三年曠¶
人世功名一羽輕拂袖巳酬泉石願買舟光促水雲程¶
遥知歸隠無餘事詩酒鄉中樂太平¶
<pb:KR4h0117_WYG_389-12b>¶
　　　送王民望擢河南少㕘¶
早年青瑣擅才名薇省㕘知政不輕長劒倚天酬壯志¶
疎鐘落月動離情夷門山色吟邊見洛社秋光馬首迎¶
應與三槐綿世澤聨班鵷鷺位三卿¶
　　　送崔都憲¶
两藩清譽動朝端高擢都臺信不難玉律春風吹谷暖¶
氷壺秋月照人寒斗南自昔推仁傑海内于今仰謝安¶
霖雨早施蘓旱望行行旌節莫盤桓¶
<pb:KR4h0117_WYG_389-13a>¶
　　　送江東之歸省¶
秋日都門楊柳稀離杯纔罷儼驂騑太冲作賦三都重¶
司馬題橋萬里歸下峽濤聲隨處有連雲樹色望中微¶
玉堂金馬論思地早約揮毫向瑣闈¶
　　　送彭彦實還安成¶
冠葢如雲挹别觴都城東畔送元方征鴻嚦嚦聞青海¶
禁漏遲遲想玉堂列嶂絶憐秋似畵好詩應費錦為囊¶
鄉園故舊歡相賀棠棣聨芳化日長¶
<pb:KR4h0117_WYG_389-13b>¶
　　　送邵日昭歸省¶
苑樹寒催萬戸砧鄉山回首十年心宮恩早已承新假¶
家慶從知得好音斾引鳴珂秋郭逺帆隨飛舶暮江深¶
綵衣拜舞高堂上却喜霜華未滿簪¶
　　　送卜從大湖廣僉憲¶
刑曹聲譽有誰如鄉曲相過數起予守已但持三尺法¶
治裝惟載五車書惠文制古冠還豸丙穴名嘉食有魚¶
此去外臺當益振贈言斯記暮春初¶
<pb:KR4h0117_WYG_389-14a>¶
　　　送陸進士省親¶
身被恩光出紫宸曲江花下少年人青驄别去金門曉¶
彩鷁歸時梓里春具慶庭闈應共喜餘功&KR1459;槧要相親¶
雲霄事業伊周事好向清朝早致身¶
　　　題畵¶
一聲啼鳥春林曉轉覺草堂深更幽底事東風太相狎¶
飛花吹滿硯池頭¶
向時載酒江東去今日山隂載雪回一片閒情誰解得¶
<pb:KR4h0117_WYG_389-14b>¶
晩風溪上破疎梅¶
　　　題蒲石¶
竹鶴老人神仙徒漫冩九節青青蒲一掬寒泉浸山骨¶
小忩相對真蓬壺¶
　　　紅梅¶
自是清寒徹骨花玉容春醉暈流霞羅浮迢逓三千里¶
却與桃源共一家¶
　　　東莊¶
<pb:KR4h0117_WYG_389-15a>¶
百花莊上少陵老今見東莊有聘君先得春風到門第¶
一川楊柳緑如雲¶
　　　題梅贈潘栗夫僉事¶
玉節新恩出建章臺臣心事有氷霜百花潭上春消息¶
都屬詩家錦繡囊¶
　　　題牡丹¶
瓊樓高起彩雲端愁絶東風十二欄眼底芳春看欲暮¶
玉人消息鳳笙寒¶
<pb:KR4h0117_WYG_389-15b>¶
　　　題鷺¶
杜若花香水滿洲柳風輕颺頂絲柔從來懶逐鵷鴻侶¶
萬里滄江狎野鷗¶
　　　題雪景¶
雪滿山前路欲迷誰傳春信到南枝想應兀坐幽忩下¶
正是新詩得句時¶
　¶
　石倉歴代詩選巻三百八十九¶
