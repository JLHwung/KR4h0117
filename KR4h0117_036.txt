# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.120847
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三十六
<pb:KR4h0117_WYG_036-1a>¶
欽定四庫全書¶
　石倉歴代詩選巻三十六¶
　　　　　　　　　　　　明　曹學佺　編¶
　盛唐五¶
　　王縉(字夏卿河中人與兄/維早以文翰著名)¶
　　　古離别¶
下階欲離别相對映蘭叢含辭未及吐淚落叢蘭中髙¶
堂静秋日羅衣飄暮風誰能待明月迴首見牀空¶
<pb:KR4h0117_WYG_036-1b>¶
　　　送孫秀才¶
帝城風日好況復建平家玉枕雙紋簟金盤五色𤓰山¶
中無魯酒山下飯胡麻莫厭田家苦歸期逺復賒¶
　　　同王昌齡裴迪遊青龍寺曇璧上人兄院集和¶
　　　　兄維¶
林中空寂舍階下終南山髙卧一牀地迴看六合間浮¶
雲幾處滅飛鳥何時還問義天人按無心世界閒誰知¶
大隱者兄弟自追攀¶
<pb:KR4h0117_WYG_036-2a>¶
　　　遊悟真寺(王維集亦載此首按紀事作縉/詩是必誤入維集今並存之)¶
聞道黄金地仍開白玉田擲山移巨石呪嶺出飛泉猛¶
虎同三徑愁猿學四禪買香然緑桂乞火踏紅蓮草色¶
揺霞上松聲泛月邊山河窮百二世界接三千梵宇聊¶
憑視王城遂渺然灞陵纔出樹渭水欲連天逺縣分朱¶
郭孤村起白煙望雲思聖主披霧憶羣賢薄宦慚尸素¶
終身擬尚𤣥誰知草菴客曽和柏梁篇¶
　　　别輞川别業¶
<pb:KR4h0117_WYG_036-2b>¶
山月曉仍在林風涼不絶殷勤如有情惆悵令人别¶
　　　與盧員外象過崔處士興宗林亭¶
身名不問十年餘老大誰能更讀書林中獨酌隣家酒¶
門外時聞長者車¶
　　　九日作¶
莫將邊地比京都八月嚴霜草巳枯今日登髙樽酒裏¶
不知能有菊花無¶
　　裴廸(與王維崔興宗俱居/終南後為蜀州刺史)¶
<pb:KR4h0117_WYG_036-3a>¶
　　　青龍寺曇璧上人院集¶
靈境信為絶法堂出塵氛自然成髙致向下看浮雲迤¶
邐峯岫列參差閭井分林端逺堞見風末疎鐘聞吾師¶
久禪寂在世超人羣¶
　　　遊感化寺曇興上人山院¶
不逺灞陵邊安居向十年入門穿竹徑留客聴山泉鳥¶
囀深村裏心閒落照前浮名竟何益從此願棲禪¶
　　　夏日過青龍寺謁操禪師¶
<pb:KR4h0117_WYG_036-3b>¶
安禪一室内左右竹亭幽有法知不染無言誰敢酬鳥¶
飛争向夕蟬噪已先秋煩暑自兹適清涼何所求¶
　　　西塔寺陸羽茶泉¶
竟陵西塔寺蹤跡尚空虚不獨支公住曽經陸羽居草¶
堂荒産蛤茶井冷生魚一汲清泠水髙風味有餘¶
　　　春日與王右丞過新昌里訪吕逸人不至¶
恨不逢君出荷簑青松白屋更無他陶令五男曾不有¶
蔣生三逕枉相過芙蓉曲沼春流滿薜荔成帷晩靄多¶
<pb:KR4h0117_WYG_036-4a>¶
聞說桃源好迷客不如髙卧眄庭柯¶
　　輞川集¶
　　　孟城坳¶
結廬古城下時登古城上古城非疇昔今人自來往¶
　　　華子岡¶
落日松風起還家草露晞雲光侵履跡山翠濕人衣¶
　　　斤竹嶺¶
明流紆且直緑篠密復深一徑通山路行歌望舊岑¶
<pb:KR4h0117_WYG_036-4b>¶
　　　鹿柴¶
日夕見寒山便為獨往客不知深林事但有麏麚跡¶
　　　木蘭柴¶
蒼蒼落日時鳥聲亂溪水縁谿路轉深幽興何時已¶
　　　茱茰沜¶
飄香亂椒桂布葉間檀欒雲日雖迴照森沉猶自寒¶
　　　宫槐陌¶
門前宫槐陌是向欹湖道秋來山雨多落葉無人掃¶
<pb:KR4h0117_WYG_036-5a>¶
　　　臨湖亭¶
當軒彌滉漾孤月正徘徊谷雨猿聲發風傳入戸來¶
　　　南垞¶
孤舟信一泊南垞湖水岸落日下崦嵫清波殊淼漫¶
　　　欹湖¶
空濶湖水廣清瑩天色同艤舟一長嘯四面來清風¶
　　　柳浪¶
映池同一色逐浪散如絲結隂既得地何謝陶家時¶
<pb:KR4h0117_WYG_036-5b>¶
　　　欒家瀨¶
瀨聲喧極浦沿涉向南津汎汎鷗鳬渡時時欲近人¶
　　　金屑泉¶
縈停澹不流金碧如可拾迎晨含素華獨往事朝汲¶
　　　白石灘¶
跂石復臨水弄波情未極日下川上寒浮雲澹無色¶
　　　北垞¶
南山北垞下結宇臨欹湖每欲采樵去扁舟出菰蒲¶
<pb:KR4h0117_WYG_036-6a>¶
　　　竹里館¶
來過竹里館日與道相親出入惟山鳥幽深無世人¶
　　　辛夷塢¶
緑堤春草合王孫自留翫況有辛夷花色與芙蓉亂¶
　　　輞口遇雨憶終南山因獻王維¶
積雨晦空曲平沙滅浮彩輞水去悠悠南山復何在¶
　　崔興宗(與王維裴廸俱居/終南後為右補闕)¶
　　　留别王維¶
<pb:KR4h0117_WYG_036-6b>¶
駐馬欲分襟清寒御溝上前山景氣佳獨往還惆悵¶
　　苑咸(成都/人)¶
　　　送大理正攝御史判凉州别駕¶
天子念西疆咨君去不遑垂銀棘庭印持斧柏臺綱雪¶
下天山白泉枯塞草黄佇聞河隴外還繼海沂康¶
　　　酬王維(并序/)¶
　　王員外兄以予嘗學天竺書有戲題見贈然王兄¶
　　當代詩匠又精禪理枉采知音形于雅作輒走筆¶
<pb:KR4h0117_WYG_036-7a>¶
　　以酬焉且久未遷因而嘲及¶
蓮花梵宇本從天華省仙郎早悟禪三㸃成伊猶有想¶
一觀如幻自忘筌為文巳變當時體入用還推間氣賢¶
應同羅漢無名欲故作馮唐老嵗年¶
　　慕容承¶
　　　攜素饌過王維¶
行行西陌返駐幰問車公挾轂雙官騎應門五尺僮老¶
年如塞北强起離牆東為報壺丘子來人道姓䝉¶
<pb:KR4h0117_WYG_036-7b>¶
　　丘為(嘉興/人)¶
　　　尋西山隠者不遇¶
絶頂一茆茨直下三十里扣闗無僮僕窺室惟案几若¶
非巾柴車應是釣秋水差池不相見黽俛空仰止草色¶
新雨中松聲晩窓裏及兹契幽絶自足蕩心耳雖無賔¶
主意頗得清浄理興盡方下山何必待之子¶
　　　題農夫廬舍¶
東風何時至已緑湖上山湖上春既早田家日不閒溝¶
<pb:KR4h0117_WYG_036-8a>¶
塍流水處耒耜平蕪間薄暮飯牛罷歸來還閉闗¶
　　　泛若耶溪¶
結廬若耶裏左右若耶水無日不釣魚有時向城市谿¶
中水流急渡口水流寛每得樵風便往來殊不難一川¶
草長緑四時那得辨短褐衣妻兒餘糧及雞犬日暮鳥¶
雀稀穉子呼牛歸住處無隣里柴門獨掩扉¶
　　　湖中寄王侍御¶
日日湖水上好登湖上樓終年不向郭過午始梳頭嘗¶
<pb:KR4h0117_WYG_036-8b>¶
自愛杯酒得無相獻酬小僮能膾鯉少妾事蓮舟每有¶
南浦信仍期後月遊方春轉揺蕩孤興時淹留驄馬真¶
傲吏翛然無所求晨趨玉階下心許滄江流少别如昨¶
日何言經數秋應知方外事獨往非悠悠¶
　　　尋廬山崔徴君¶
日髙雞犬静門掩向寒塘夜竹深茅宇秋亭冷石牀住¶
山年已逺服藥夀偏長虚棄浮生者相逢益自傷¶
　　　登潤州城¶
<pb:KR4h0117_WYG_036-9a>¶
天末江城晩登臨客望迷春潮平島嶼殘雨隔虹蜺鳥¶
與孤帆逺煙和獨樹低鄉山何處是目斷廣陵西¶
　　　送閻校書之越¶
南入剡中路草雲應轉微湖邊好花照山口細泉飛此¶
地饒古跡世人多忘歸經年松雪在永日世情稀芸閣¶
應相望芳時不可違¶
　　　左掖梨花¶
冷艶全欺雪餘春乍入衣春風且莫定吹向玉階飛¶
<pb:KR4h0117_WYG_036-9b>¶
　¶
　¶
　¶
　¶
　¶
　¶
　¶
　石倉歴代詩選卷三十六¶
