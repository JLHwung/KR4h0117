# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:09.791790
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二十
<pb:KR4h0117_WYG_020-1a>¶
欽定四庫全書¶
　石倉歴代詩選巻二十¶
　　　　　　　　　　　　明　曹學佺　編¶
　初唐七¶
　　駱賔王¶
　　　在江南贈宋五之問¶
井絡雙源濬潯陽九派長淪波通地穴輸委下歸塘别¶
島籠朝蜃連洲擁夕漲韞珠澄積潤讓璧動浮光浮光¶
<pb:KR4h0117_WYG_020-1b>¶
凝折水積潤疎圓沚玉輪涵地開劒匣連星起風煙標¶
逈秀英靈信多美懐德踐遺芳端操慙謀已謀已謬觀¶
光牽迹强恓惶揆拙迷三省勞生昧兩忘弹隨空被笑¶
獻楚自多傷一朝殊黙語千里易炎凉炎凉幾遷貿川¶
陸疲臻凑積水架吴濤連山横楚岫風月雖殊昔星河¶
猶是舊姑蘇望南浦邯鄲通北走北走平生親南浦别¶
離津瀟湘一超忽洞庭多苦辛秋江無緑芷寒汀有白¶
蘋采之将何遺故人漳水濵漳濵已遼逺江潭未旋返¶
<pb:KR4h0117_WYG_020-2a>¶
為聽短歌行當想長洲苑露金薫菊岸風珮揺蘭坂蟬¶
鳴稻葉秋雁起蘆花晚晚秋雲日明亭臯風露清獨負¶
平生氣重牽揺落情占星非聚德夢月詎懸名寂寥傷¶
楚奏凄斷泣秦聲秦聲懐舊里楚奏悲無已郢路少知¶
音叢臺富竒士温輝凌愛日壯氣驚寒水一顧重風雲¶
三冬足文史文史盛紛綸京洛多風塵猶輕五車富未¶
重一囊貧李仙非易託蘇鬼尚難因不惜勞歌盡誰為¶
聽陽春¶
<pb:KR4h0117_WYG_020-2b>¶
　　　北眺春陵¶
攬轡疲宵邁驅馬倦晨興既出封泥谷還過避雨陵山¶
明行照上谿宿密雲蒸登高徒欲賦詞殫獨撫膺¶
　　　叙寄員半千¶
薄宦三河道自負十餘年不應驚若礪祗為直如弦坐¶
歴山川險吁嗟陵谷遷長吟空抱膝短翮詎冲天魂歸¶
滄海上望斷白雲前釣名勞拾紫隐迹自談𤣥不學多¶
能聖徒思鴻寳仙斯志良難已此道豈徒然嗟為刀筆¶
<pb:KR4h0117_WYG_020-3a>¶
吏恥從繩墨牽岐路情難狎人倫地本偏長揖謝時事¶
獨徃訪林泉寄言二三子生死不來旋¶
　　　行軍中行路難¶
君不見玉闗塵色暗邊庭銅鞮雜虜宼長城天子按劒¶
徴餘勇将軍受脤事横行七德龍韜開玉帳千里龜壘¶
動金鉦隂山苦霧埋高壘交河孤月照連營連營去去¶
無窮極擁斾遥遥過絶國陣雲朝結晦天山寒沙夕漲¶
迷踈勒龍鱗水上開魚貫馬首山前振鵰翼長驅萬里¶
<pb:KR4h0117_WYG_020-3b>¶
讋祈連分麾三令武功宣百發烏號遥碎栁七尺龍文¶
逈照蓮春來秋去移灰琯蘭閨桞市芳塵斷雁門迢逓¶
尺書稀鴛被相思雙帶緩行路難行路難誓令氛祲静¶
皋蘭但使封侯龍額貴詎隨中婦鳯樓寒¶
　　　帝京篇¶
山河千里國城闕九重門不覩皇居壯安知天子尊皇¶
居帝里崤函谷鶉野龍山侯甸服五緯連影集星躔八¶
水分流横地軸秦塞重闗一百二漢家離宮三十六桂¶
<pb:KR4h0117_WYG_020-4a>¶
殿嶔崟對玉樓椒房窈窕連金屋三條九陌麗城隈萬¶
户千門平旦開複道斜通鳷鵲觀交衢直指鳯凰臺劒¶
履南宮入簪纓北闕來聲明冠寰宇文物象昭回鈎陳¶
肅蘭戺璧沼浮槐市銅羽應風廻金莖承露起校文天¶
禄閣習戰昆明水朱邸抗平臺黄扉通戚里平臺戚里¶
帶崇墉炊金饌玉待鳴鐘小堂綺帳三千户大道青樓¶
十二重寳葢雕鞍金絡馬蘭忩繡柱玉盤龍繡柱璇題¶
粉璧映鏘金鳴玉王侯盛王侯貴人多近臣朝遊北里¶
<pb:KR4h0117_WYG_020-4b>¶
暮南鄰陸賈分金将讌喜陳遵投轄正留賔趙李經過¶
密蕭朱交結親丹鳯朱城白日暮青牛紺幰紅塵度俠¶
客珠彈垂楊道倡婦銀鈎采桑路倡家桃李自芳菲京¶
華遊俠盛輕肥延年女弟雙飛入羅敷使君千騎歸同¶
心結縷帶連理織成衣春朝桂樽樽百味秋夜蘭燈燈¶
九㣲翠幌珠簾不獨映清歌寳瑟自相依且論三萬六¶
千是寧知四十九年非古來榮利若浮雲人生倚伏信¶
難分始見田竇相傾奪俄聞衛霍有功勲未厭金陵氣¶
<pb:KR4h0117_WYG_020-5a>¶
先開石槨文朱門無復張公子㶚亭誰畏李将軍相顧¶
百齡皆有待居然萬化咸應改桂枝芳氣已銷亡栢梁¶
高宴今何在春去春來苦自馳争名争利徒爾為乆留¶
郎署終難遇空掃相門誰見知當時一旦擅豪華自言¶
十載長驕奢倐忽摶風生羽翼湏㬰失浪委泥沙黄雀¶
徒巢桂青門遂種𤓰黄金銷鑠素絲變一貴一賤交情¶
見紅顔宿昔白頭新脫粟布衣輕故人故人有湮淪新¶
知無意氣灰死韓安國羅傷翟廷尉已矣哉歸去來馬¶
<pb:KR4h0117_WYG_020-5b>¶
卿辭蜀多文藻揚雄仕漢乏良媒三冬自矜誠足用十¶
年不調幾邅迴汲黯薪逾積孫𢎞閣未開誰惜長沙傅¶
獨負洛陽才¶
　　　疇昔篇¶
少年重英俠弱嵗賤衣冠既託寰中賞方承膝下歡遨¶
遊㶚水曲風月洛城端且知無玉饌誰肯逐金丸金丸¶
玉饌盛繁華自言輕侮季倫家五霸争馳千里馬三條¶
競騖七香車掩映飛軒乘落照差池歩障引朝霞池中¶
<pb:KR4h0117_WYG_020-6a>¶
舊水如懸鏡屋裏新妝不讓花意氣風雲倐如昨嵗月¶
春秋屢迴薄上苑頻經桞樹飛中園幾見梅花落當時¶
門客今何在疇昔交朋已踈索莫教憔悴損容儀㑹得¶
高秋雲霧廓淹留坐帝鄉無事積炎凉一朝被短褐六¶
載奉長廊賦文慙昔馬執㦸歎前揚揮戈出武帳荷筆¶
入文昌文昌隐隐皇城裏由來奕奕多才子潘陸詞鋒¶
絡繹飛張曹翰苑縱横起卿相未曽識王侯寧見擬垂¶
釣甘成白首翁負薪何處逢知己判将運命賦窮通從¶
<pb:KR4h0117_WYG_020-6b>¶
來竒舛任西東不應永棄同芻狗且復飄颻類轉蓬容¶
鬢年年異春華嵗嵗同榮親未盡禮狥主欲申功脂車¶
秣馬辭鄉國縈轡西南使卭僰玉壘銅梁不易攀地角¶
天涯眇難測鶯囀蟬吟有悲望鴻來雁度無音息陽闗¶
積霧萬里昏劒閣連山千種色蜀路何悠悠岷峰阻且¶
脩廻腸隨九折迸淚連雙流寒光千里暮霞氣二江秋¶
長途看束馬平水且沈牛華陽舊地標神制石鏡蛾眉¶
直秀麗諸葛才雄已號龍公孫躍馬輕稱帝五丁卓犖¶
<pb:KR4h0117_WYG_020-7a>¶
多竒力四士英靈富文藝雲氣横開八陣形橋影遥分¶
七星勢川平煙霧開遊戲錦城隈墉高龜望出水净雁¶
文廻尋姝入酒肆訪客上琴臺不識金貂重偏惜玉山¶
頺他鄉冉冉消年月帝里沈沈限城闕不見猿聲助客¶
啼惟聞旅思将花發我家迢逓闗山裏闗山迢逓不可¶
越故園梅栁尚有餘春來勿使芳菲歇觧鞅欲言歸執¶
袂愴多違北梁俱握手南浦共沾衣别情傷去葢離念¶
惜徂輝知音何所託木落雁南飛回來望平陸春來酒¶
<pb:KR4h0117_WYG_020-7b>¶
應熟相将菌閣臥青谿且用藤杯泛黄菊十年不調為¶
貧賤百日屢遷隨倚伏祗為湏求負郭田使我再干州¶
縣禄百年鬱鬱少騰遷萬里遥遥入鏡川涘江沸潮衝¶
白日淮海長波接逺天叢竹凝朝露孤山起暝煙頼有¶
邊城月常伴客旌懸東南美箭稱吴㑹名都隐軫三江¶
外塗山執玉應昌期曲水開襟重文㑹仙鏑流音鳴鶴¶
嶺寳劒分輝落蛟瀬未看白馬對蘆芻且覺浮雲似車¶
葢江南節序多文酒屢經過共踏春江曲俱唱采菱歌¶
<pb:KR4h0117_WYG_020-8a>¶
舟移疑入鏡棹舉若乗波風光無限極歸檝礙池荷眺¶
聽煙霞正流盻即從王事歸艫轉芝田花月屢徘徊金¶
谷佳期重遊衍登高北望嗤梁叟憑軾西征想潘掾峰¶
開華岳聳疑蓮水激龍門急如箭人事謝光隂俄遭霜¶
露侵偷存七尺影分沒九泉深窮途行泣玉憤路未藏¶
金茹荼空有嘆懐橘獨傷心年來嵗去成銷鑠懐抱心¶
期漸寥落掛冠裂冕已辭榮南畆東臯事耕鑿賔階客¶
院常踈散蓬徑柴扉終寂寞自有林泉堪隐棲何必山¶
<pb:KR4h0117_WYG_020-8b>¶
中事丘壑我住青門外家臨素滻濵遥瞻丹鳯闕斜望¶
黒龍津荒衢通獵騎窮巷抵樵輪時有桃源客來訪竹¶
林人昨夜琴聲奏悲調旭旦含顰不成笑果乗驄馬發¶
囂書復道郎官禀綸誥冶長非罪曽縲絏長孺然灰也¶
經溺高門有閱不圖封峻筆無聞斂敷妙適離京兆謗¶
還從御史彈炎威資夏景平曲况秋翰畫地終難入書¶
空自不安吹毛未可待揺尾且求飡丈夫坎壈多愁疾¶
契濶迍邅盡今日慎罰寧憑兩造辭嚴科直掛三章律¶
<pb:KR4h0117_WYG_020-9a>¶
鄒衍銜悲繫燕獄李斯抱怨拘秦桎不應白髪頓成絲¶
直為黄沙暗如漆紫禁終難呌朱門不易排驚魂聞葉¶
落危魄遂輪埋霜威遥有厲雪杜遂無階含寃欲誰道¶
飲氣獨居懐忽聞驛使發闗東傳道天波萬里通涸鱗¶
去轍還遊海幽禽釋網便翔空舜澤堯曦方有極讒言¶
巧佞儻無窮誰能跼蹐依三輔㑹就商山訪四翁¶
　　　艶情代郭氏答盧照鄰¶
迢迢芊路望芝田𦕈𦕈函闗限蜀川歸雲已落涪江外¶
<pb:KR4h0117_WYG_020-9b>¶
還雁應過洛水瀍洛水傍連帝城側帝宅層甍垂鳯翼¶
銅駝路上桞千條金谷園中花幾色栁葉園花處處新¶
洛陽桃李應芳春妾向雙流窺石鏡君住三川守玉人¶
此時别離那堪道此日空牀對芳沼芳沼徒遊比目魚¶
幽徑還生抜心草流風廻雪儻便姢驥子魚文實可憐¶
擲果河陽君有分貨酒成都妾亦然莫言貧賤無人重¶
莫言富貴應湏種緑珠猶得石崇憐飛燕曽經漢皇寵¶
良人何處醉縱横直如循黙守空名倒提新縑成慊慊¶
<pb:KR4h0117_WYG_020-10a>¶
翻将故劒作平平離前吉夢成蘭兆别後啼㾗上竹生¶
别日分明相約束已取宜家成誡朂當時擬弄掌中珠¶
豈謂先摧庭際玉悲鳴五里無人問腸斷三聲誰為續¶
思君欲上望夫臺端居懶聽将雛曲沈沈落日向山低¶
簷前歸燕竝頭栖抱膝當忩看夕兎側耳空房聽曉雞¶
舞蝶臨階祗自舞啼鳥逢人亦助啼獨坐傷孤枕春來¶
悲更甚峨睂山上月如睂濯錦江中霞似錦錦字廻文¶
欲贈君劒壁層峰自糺紛平江淼淼分清浦長路悠悠¶
<pb:KR4h0117_WYG_020-10b>¶
間白雲也知京洛多佳麗也知山岫遥虧蔽無那短封¶
即踈索不在長情守期契傳聞織女對牽牛相望重河¶
隔淺流誰分迢迢經兩嵗誰能脈脈待三秋情知唾井¶
終無理情知覆水也難収不復下山能借問更向盧家¶
字莫愁¶
　　　從軍行¶
平生一顧重意氣溢三軍野日分戈影天星合劒文弓¶
弦抱漢月馬足踐胡塵不求生入塞惟當死報君¶
<pb:KR4h0117_WYG_020-11a>¶
　　　王昭君¶
斂容辭豹尾緘怨度龍鱗金鈿明漢月玉筯染胡塵妝¶
鏡菱花暗愁眉桞葉顰惟有清笳曲時聞芳樹春¶
　　　春夜韋明府宅宴¶
酌桂陶芳夜披薜嘯幽人雅琴馴魯雉清歌落苑塵宿¶
雲低逈葢殘月下虗輪幸此承恩洽聊當故鄉春¶
　　　夏日遊山家同夏少府¶
返照下層岑物外狎招尋蘭徑薫幽佩槐庭落暗金谷¶
<pb:KR4h0117_WYG_020-11b>¶
静風聲徹山空月色深一遣樊籠累惟餘松桂心¶
　　　冬日宴¶
二三物外友一百杖頭錢賞洽袁公地情披樂令天促¶
席鸞觴滿當罏獸炭然何湏攀桂樹逢此自留連¶
　　　遊靈公觀¶
靈峰標勝境神府枕通川玉殿斜連漢金堂逈架煙斷¶
風踈晚竹流水切寒弦别有青門外空懐𤣥圃仙¶
　　　陪潤州薛司空丹徒桂明府遊招隐寺¶
<pb:KR4h0117_WYG_020-12a>¶
共尋招隐寺初識戴顒家還依舊泉壑應改昔雲霞緑¶
竹寒天笋紅蕉臘月花金繩倘留客為繫日光斜¶
　　　同辛簿簡仰酬思𤣥上人林泉四首¶
聞君招隐地髣髴武陵春緝芰知還楚披榛似避秦崩¶
查年祀積幽草嵗時新一謝滄浪水安知有逸人¶
芳晨臨上月幽賞狎中園有蝶堪成夢無羊可觸藩忘¶
懐南澗藻蠲思北堂萱坐歎華滋歇思君誰為言¶
林泉恣探歴風景暫徘徊客有遷鶯處人無結駟來聚¶
<pb:KR4h0117_WYG_020-12b>¶
花如薄雪沸水若輕雷今日徒招隐終知異鑿坏¶
俗逺風塵隔春還初服遲林疑中散地人似上皇時芳¶
杜湘君曲幽蘭楚客詞山中有春草長似寄相思¶
　　　秋日餞陸道士陳文林¶
青牛遊華嶽赤馬走吳宮玉柱辭鴻怨金罍浮蟻空日¶
霽崤陵雨塵起洛陽風惟當𤣥度月千里與君同¶
　　　送鄭少府入遼共賦俠客逺從戎¶
邊烽驚榆塞俠客度桑乾桞葉開銀鏑桃花照玉鞍滿¶
<pb:KR4h0117_WYG_020-13a>¶
月臨弓影連星入劒端不學燕丹客空歌易水寒¶
　　　送費六還蜀¶
星樓望蜀道月峽指吳門萬行流别淚九折切鶯魂雪¶
影含花落雲隂帶葉昏還愁三徑晚獨對一清尊¶
　　　秋日送侯四¶
我留安豹隐君去學鵬搏岐路分襟易風雲促膝難夕¶
漲流波急秋山落日寒惟有思歸引悽斷為君彈¶
　　　秋日送尹大赴京¶
<pb:KR4h0117_WYG_020-13b>¶
　　尹大官三冬懸暢指蘭臺而拾青薛六郎四海情深¶
　　飛桂樽而舉白于時兎苑東上龍火西流劒彩沈¶
　　波碎楚蓮於秋水金輝照岸秀陶菊於寒堤既切¶
　　送歸之情彌軫窮途之感重以清江帶地聞吳會於¶
　　星津白雲在天望長安於日路人之情也能不悲乎¶
　　雖道術相望叶神交於靈府而風煙懸隔貴申心於¶
　　翰林請振詞鋒用開筆海人為四韻用慰九秋¶
掛瓢余隐舜負鼎爾干湯竹葉離樽滿桃花別路長低¶
<pb:KR4h0117_WYG_020-14a>¶
河耿秋色落月抱寒光素書如可嗣幽谷竚賔行¶
　　　秋日送别¶
寂寥心事晚揺落嵗時秋共此傷年髪相看惜去留當¶
歌應破涕哀命返窮愁别後能相憶東陵有故侯¶
　　　别李嶠¶
芳樽徒自滿别恨轉難勝客似遊江岸人疑上灞陵寒¶
更承夜永&KR0765;景向秋澄離心何以贈自有玉壺冰¶
　　　在兖州餞宋五之問¶
<pb:KR4h0117_WYG_020-14b>¶
淮沂泗水地梁甫汶陽東别路青驪逺離樽緑蟻空桞¶
寒凋密翠棠晚落踈紅别後相思曲悽斷入琴風¶
　　　送劉少府遊越州¶
一丘余枕石三越爾懐鉛離亭分鶴葢别岸指龍川背¶
夏蟬聲斷來寒雁影連如何溝水上悽斷聽離絃¶
　　　至分水戍¶
行役總離憂復此愴分流濺石迴湍咽縈叢曲澗幽隂¶
崖常結晦宿莽競含秋况乃霜晨早寒風入戍樓¶
<pb:KR4h0117_WYG_020-15a>¶
　　　出石門¶
層巖逺接天絶嶺上棲煙松低輕葢偃藤細弱絲懸石¶
明如掛鏡苔分似列錢暫䇿為龍杖何處得神仙¶
　　　望鄉夕泛¶
歸懐剩不安促榜犯風瀾落宿含樓近浮月帶江寒喜¶
逐行前至憂從望裏寛今夜南枝鵲應無繞樹難¶
　　　月夜有懐簡諸同病¶
閒庭落景盡踈簾夜月通山靈響似應水浄望如空棲¶
<pb:KR4h0117_WYG_020-15b>¶
枝猶繞鵲遵渚未來鴻可歎高樓婦悲思杳難終¶
　　　憲臺出縶寒夜有懐¶
獨坐懐明發長謡苦未安自應迷北叟誰肯問南冠生¶
死交情異殷憂嵗序䦨空餘朝夕鳥相伴夜啼寒¶
　　　詠美人在天津橋¶
美女出東隣容與在天津動衣香滿路移歩襪生塵水¶
下看妝影眉頭畫月新寄言曹子建箇是洛川神¶
　　在獄詠蟬¶
<pb:KR4h0117_WYG_020-16a>¶
西陸蟬聲唱南冠客思侵那堪𤣥鬢影來對白頭吟露¶
重飛難進風多響易沈無人信高潔誰謂表予心¶
　　　同張二詠雁¶
唼藻蒼江逺銜蘆紫塞長霧深迷曉㬌風急斷秋行陣¶
照通宵月書封幾夜霜無復能鳴分空知愧稻梁¶
　　　秋風¶
紫陌炎氛歇青萍晚吹浮亂竹揺踈影縈池織細流飄¶
香曵舞袖滯粉泛妝樓不分君恩絶紈扇曲中秋¶
<pb:KR4h0117_WYG_020-16b>¶
　　　秋露¶
玉闗寒氣早金塘秋色歸泛掌光逾浄添荷滴尚㣲變¶
霜凝曉液承月委圓輝别有吳臺上應濕楚臣衣¶
　　　秋水¶
貝闕寒流徹玉輪秋浪清圖雲錦色浄寫月練花明泛¶
曲鵾弦動隨軒鳯轄驚惟當御溝上悽斷送歸情¶
　　　秋螢¶
玉虬分静夜金螢照晚凉含輝疑泛月帶火怯凌霜散¶
<pb:KR4h0117_WYG_020-17a>¶
彩縈虗牗飄花繞洞房下帷如不倦當觧惜餘光¶
　　　秋菊¶
擢秀三秋晚開芳十歩中分黄俱笑日含翠共揺風碎¶
影涵流動浮香隔岸通金翹徒可泛玉犖竟誰同¶
　　　秋雁¶
聨翩辭海曲遥曵指江干陣去金河冷書歸玉塞寒帶¶
月凌空易迷煙逗浦難何當同顧影刷羽泛清瀾¶
　　　棹歌行¶
<pb:KR4h0117_WYG_020-17b>¶
寫月圖黄罷凌波拾翠通鏡花揺芰日衣麝入荷風葉¶
密舟難蕩蓮踈浦易空鳯媒羞自託鴛翼恨難窮秋帳¶
燈光翠倡樓粉色紅相思無别曲併在棹歌中¶
　　　海曲書情¶
薄遊倦千里勞生負百年未能槎上漢詎肯劒遊燕白¶
雲照春海青山横曙天江濤讓雙璧渭水擲三錢坐惜¶
風光晚長歌獨塊然¶
　　　蓬萊鎮¶
<pb:KR4h0117_WYG_020-18a>¶
旅客春心斷邊城夜望高野樓疑海氣白鷺似江濤結¶
綬疲三入承冠泣二毛将飛憐弱羽欲濟乏輕舠頼有¶
陽春曲窮愁且代勞¶
　　　和李明府¶
傳聞葉縣履飛向洛陽城馳道臨層掖津門對小平霞¶
殘疑製錦雲度似飄纓藻掞潘江澈塵虚范甑清詎憐¶
衝斗氣猶向匣中鳴¶
　　　春晚從李長史遊開道林故山¶
<pb:KR4h0117_WYG_020-18b>¶
幽尋極幽壑春望陟春臺雲光棲斷樹靈影入仙杯古¶
藤依格上野徑約山隈落蘂翻風去流鶯滿樹來興䦨¶
荀御動歸路起浮埃¶
　　　晚渡黄河¶
千里尋歸路一葦亂平原通波連馬頰迸水急龍門照¶
日榮光净驚風瑞浪翻棹唱臨風斷樵謳入聽喧岸逈¶
秋霞落潭深夕霧繁誰堪逝川上日暮不歸魂¶
　　　　憩田家¶
<pb:KR4h0117_WYG_020-19a>¶
轉蓬勞逺役披薜下田家山形類九折水勢急三巴懸¶
梁接斷岸澁路擁崩查霧巖淪曉魄風溆漲寒沙心迹¶
一朝舛闗山萬里賖龍章徒表越閩俗本殊華旅行悲¶
泛梗離贈折踈麻惟有寒潭菊獨似故園花¶
　　　晚度天山有懐亰邑¶
忽上天山路依然想物華雲疑上苑葉雪似御溝花行¶
歎戎麾逺坐憐衣帶賖交河浮絶塞弱水浸流沙旅思¶
徒漂梗歸期未及𤓰寧知心斷絶夜夜泣胡笳¶
<pb:KR4h0117_WYG_020-19b>¶
　　　夕次蒲津¶
二庭歸望斷萬里客心愁山路猶南屬河源自北流晚¶
風連朔氣新月照邊秋竈火通軍壁烽煙上戍樓龍庭¶
但苦戰燕頷㑹封侯莫作蘭山下空令漢國羞¶
　　　送吳七遊蜀¶
日觀分齊壤星橋抵蜀門桃花嘶别路竹葉瀉離樽夏¶
盡蘭猶茂秋新栁尚繁霧銷山望逈風高野聽喧勞歌¶
徒欲奏贈别竟無言惟有當秋月空照野人園¶
<pb:KR4h0117_WYG_020-20a>¶
　　　西行别東臺詳正學士¶
意氣坐相親闗河别故人客似秦川上歌疑易水濵塞¶
荒行辨玉臺逺尚名輪洩井懐邊将尋源重漢臣上苑¶
梅花早御溝楊栁新只應持此曲别作邊城春¶
　　　夏日夜憶張二¶
伏枕憂思深擁膝獨長吟烹鯉無尺素筌魚勞寸心踈¶
麻空有折芳桂湛無斟廣庭含夕氣閒宇澹虚隂織蟲垂¶
夜砌驚烏棲暝林驩娱百年促覊病一生侵詎堪孤月¶
<pb:KR4h0117_WYG_020-20b>¶
夜流水入鳴琴¶
　　　在軍中贈先還知已¶
蓬轉俱行役𤓰時獨未還魂迷金闕路望斷玉門闗獻¶
凱多慙霍論封幾謝班風塵催白首嵗月損容顔落雁¶
低秋塞驚鳬起暝灣胡霜如劒鍔漢月似刀鐶别後邊¶
庭樹相思幾度攀¶
　　　浮槎¶
昔負千尋質高臨九仞峰貞心凌晚桂勁節掩寒松忽¶
<pb:KR4h0117_WYG_020-21a>¶
值風颷折坐為波浪衝摧殘空有恨擁腫遂無庸渤海¶
三千里泥沙幾萬重似舟飄不定如梗泛何從仙客終¶
難託良工豈易逄徒懐萬乘器誰為一先容¶
　　　晚泊河曲¶
三秋倦行役千里泛歸潮通波竹箭水輕舸木蘭橈金¶
堤連曲㟁貝闕影浮橋水净千年近星飛五老遥疊花¶
開宿浪浮葉下凉颷浦荷踈晚菂津栁漬寒條恓惶勞¶
梗泛悽斷倦蓬飄仙槎不可託河上獨長謡¶
<pb:KR4h0117_WYG_020-21b>¶
　　　早發淮口望盱眙¶
養蒙分四瀆習坎奠三荆徙帝留餘地封王表舊城㟁¶
昏涵蜃氣潮滿應雞聲洲迥連沙静川虚積溜明一朝¶
從捧檄千里倦懸旌背流桐栢逺逗浦木蘭輕小山迷¶
隐路大塊切勞生惟有貞心在獨映寒潭清¶
　　　宿温城望軍營¶
虜地寒膠折邉城夜柝聞兵符闗帝闕天策動将軍塞¶
静胡笳徹沙明楚練分風旗翻翼影霜劒轉龍文白羽¶
<pb:KR4h0117_WYG_020-22a>¶
揺如月青山斷若雲煙踈疑巻幔塵㓕似銷氛投筆懐¶
班業臨戎想顧勲還應雪漢恥持此報明君¶
　　　過故宋¶
舊國千年盡荒城四望通雲浮非隐帝日舉類遊童綺¶
琴朝化洽祥石夜論空馬去遥奔鄭蛇分近帶豐池文¶
斂束水竹影漏寒叢園兔承行月川禽避斷風故宋誠¶
難定從梁事未工惟當過周客獨愧吳臺空¶
　　　邊夜有懐¶
<pb:KR4h0117_WYG_020-22b>¶
漢地行逾逺燕山去不窮城荒猶築怨碣毁尚銘功古¶
戍煙塵滿邊庭人事空夜闗明隴月秋塞急胡風倚伏¶
良難定榮枯豈易通旅魂勞泛梗離恨斷征蓬蘇武封¶
猶薄崔駰宦不工惟餘北叟意欲寄南飛鴻¶
　　　詠懐¶
少年識事淺不知交道難一言芬若桂四海臭如蘭寳¶
劒思存楚金鎚許報韓虚心徒有託循迹諒無端太息¶
闗山險吁嗟嵗月䦨忘機殊㑹俗守拙異懐安阮籍空¶
<pb:KR4h0117_WYG_020-23a>¶
長嘯劉琨獨未懽十歩庭芳斂三秋隴月團槐踈朝盡落¶
松晚夜凌寒悲調弦中急窮愁醉裏寛莫将流水引空¶
向俗人彈¶
　　　春日離長安客中有懐¶
年華開早律霽色蕩芳晨城闕千門曉山河四望春御¶
溝通太液戚里對平津寳瑟調中婦金罍引上賔劇談推¶
曼倩驚坐揖陳遵意氣一言合風期萬里親自惟安直¶
道守拙忌因人談器非先木圖榮異後薪椰榆慙路鬼¶
<pb:KR4h0117_WYG_020-23b>¶
憔悴切波臣𤣥草終疲漢烏裘幾滯秦生涯無嵗月岐¶
路有風塵還嗟太行道處處白頭新¶
　　　幽縶書情通簡知已¶
昔嵗逢楊意觀光賁楚材穴疑丹鳯起塲似白駒來一¶
命淪驕餌三緘慎禍胎不言勞倚伏忽此遘邅迴驄馬¶
刑章峻蒼鷹獄吏猜絶縑非易辨疑璧果難裁揆畫慙¶
周道端憂滯夏臺生涯一滅裂岐路幾徘徊青陸春芳¶
動黄沙旅思催圓扉長寂寂踈網尚恢恢覆盆徒望日¶
<pb:KR4h0117_WYG_020-24a>¶
蟄戸未驚雷霜歇蘭猶敗風多木屢摧地幽蠶室閉門¶
静雀羅開自憫秦寃痛誰憐楚奏哀漢陽窮鳥客梁甫¶
臥龍才有氣還衝斗無時㑹鑿坯莫言韓長孺長作不¶
然灰¶
　　　乆戍邊城有懐亰邑¶
擾擾風塵地遑遑名利途盈虚一易舛心迹兩難俱弱¶
齡小山志寧期大丈夫九㣲光賁玉千仞忽彈珠棘寺¶
遊三禮蓬山簉八儒懐鉛慙後進投筆願前驅北走非¶
<pb:KR4h0117_WYG_020-24b>¶
通趙西之似化胡錦車朝促候刁斗夜傳呼戰士青絲¶
絡将軍黄石符連星入寳劒半月上雕弧拜井開踈勒¶
鳴桴動密湏戎機習短蔗祅祲静長榆季月炎初盡邊¶
亭草早枯層隂籠古木窮色變寒蕪海鶴聲嘹唳城烏¶
尾畢逋葭繁秋引色桂滿夕輪虚行役風霜乆鄉園夢¶
想孤㶚池遥夏國秦海望陽紆沙塞三千里京城十二¶
衢楊溝連鳯闕槐路擬鴻都璧殿規宸象金堤法斗樞¶
雲浮西北葢月照東南隅寳帳垂連理銀牀轉轆轤廣¶
<pb:KR4h0117_WYG_020-25a>¶
筵留上客豐饌引中厨漏緩金徒箭嬌繁玉女壺秋濤¶
飛喻馬春水泛仙艫意氣風雲合言忘道術趨共矜名¶
已泰詎肯沬相濡有志慙雕朽無庸類散樗闗山暫超¶
忽形影歎艱虞結網空知羡圖榮豈自誣忘情同塞馬¶
北徳類宛駒隴阪肝腸絶陽闗亭堠迂迷魂驚落雁離¶
恨斷飛鳬春去榮華盡年來嵗月無邊愁傷郢調鄉思¶
繞吳歈河氣通中國山途限外區相思若可寄冰泮有¶
銜蘆¶
<pb:KR4h0117_WYG_020-25b>¶
　　　在軍登城樓¶
城上風威冷江中水氣寒戎衣何日定歌舞入長安¶
　　　於易水送人¶
此地别燕丹壯髮上衝冠昔時人已沒今日水猶寒¶
　　　送别¶
寒更承夜永&KR0765;夕向秋澄離心何以贈自有玉壺冰¶
　¶
　石倉歴代詩選巻二十¶
