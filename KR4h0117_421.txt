# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:20.653206
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百二十一
<pb:KR4h0117_WYG_421-1a>¶
欽定四庫全書¶
　石倉歴代詩選巻四百二十一¶
　　　　　　　　　　　　明　曹學佺　編¶
　明詩次集五十五¶
　　葉元玉¶
　　　中秋與同寅團亭賞月¶
八月忽又半諸公集此亭此亭幽且䆳貯月不用扄姢¶
姢一輪滿碾破秋天清天空净如洗㸃翳無畱停有酒¶
<pb:KR4h0117_WYG_421-1b>¶
多且㫖有殽椒斯馨有客况骨肉言笑俱㤀形酒酣各¶
賦詩琳琅響中庭光燄不可秘翻恐勞天丁人生類萍¶
梗南北隨飄零去去看月伴落落如辰星今夕復何夕不¶
飲空自醒夜深凉露下月側窺疎櫺人散天宇濶西風¶
吹鶴翎¶
　　　潮州喜雪¶
潮海本炎方隆冬天反熱豈無百歳人到老不見雪胡¶
為癸亥冬朔風偏冷冽臘月廿一二雪片如箒結氣候¶
<pb:KR4h0117_WYG_421-2a>¶
誰轉移到此方發洩撒鹽安可擬飛絮亦強說梅花减¶
顔色越犬吠聲切老夫喜欲狂舞蹈㡬失跌匪作兒女¶
態幸為豊年决農夫拍手笑穉子開口齧螟蟊種自斃¶
安得復作孽明當大有年禾黍壓丘垤民食既巳足貢¶
賦自罔缺道路不拾遺外戸何用閉熈熈復皥皥人和¶
天亦悅對雪賦此詩太平好時節¶
　　　哭老子¶
六十得一兒命名曰老子頭大趾亦方眉秀目頗羙唇¶
<pb:KR4h0117_WYG_421-2b>¶
齒紅且白鬢脚垂兩耳肌膚更堅實神色一秋水憶昔¶
學行時匪跌即跛倚脚根一有力疾走竟不止出入有¶
所見歴歴用手指有時牽我衣一歩一囘視及其漸學¶
語小鳥鳴花裏舌尖澀且艱句句帯渣滓一朝語忽明¶
輕清眞可喜飰熟呌我食天明呼我起客來方揖罷報¶
我幾倒屣張拱學侍立差可成人比見我看書時拉取¶
慿小几而也而也誦指字直到底有時見作書彼則强¶
索紙把筆信糊塗殆若歸鴉比歳時或祀先我跽彼亦¶
<pb:KR4h0117_WYG_421-3a>¶
跽我口方致詞彼口亦云爾老夫見乖覺自慶得蘭茞¶
夫何香不永遽逐蕭艾死爾死我何堪哭聲徹閭里坐¶
卧欲發狂動作自委靡有時夢中見血淚流未巳¶
　　　玉山發舟¶
玉山河水落出&KR0008;石齒齒小舟費推移一歩如一里趺¶
坐矮篷下低頭不敢起明日且肩輿從容看山水¶
　　　一笑軒為潮州陸髙士作¶
結軒在東臯而無車馬馳俯仰天地寛何物能羈縻此¶
<pb:KR4h0117_WYG_421-3b>¶
中有眞趣難與俗子知萬事付一笑何用勞心思¶
　　　厓翁亭為前人作¶
古厓慕髙士駕車到竹林清論正有趣薄言日西沈子¶
今構斯亭人豈識子心子有無絃琴舍我誰知音¶
　　　姑蘇懐古¶
吳王宮中草芊芊西施今去㡬千年胥門江水流不歇¶
虎丘山色還依然我來江上一懐古前代興亡難盡數¶
月明獨自倚孤篷疎雨沈沈夜當午¶
<pb:KR4h0117_WYG_421-4a>¶
　　　洋河曲¶
西風吹洋河北風吹洋河風水相激如鳴珂少年巳有¶
四方志今日果向窮邊過我有千里驥可以空駱駝我¶
有雙龍劒當為斬黿鼉江山風景自殊異肯把雙淚徒¶
滂沱韓范亦是書生軰豈必一一親揮戈¶
　　　通州秋夜與進士馮子佩言别¶
分館幸比隣情縁道義親可憐今夕酒俱是異鄉人砧¶
急驚秋老忩虗見月新人生不百歳况乃别離頻¶
<pb:KR4h0117_WYG_421-4b>¶
　　　送同寅楊秀夫使涼州¶
使節指凉州都門八月秋風沙迷塞雁刁斗接邊樓料¶
理君餘事憑陵虜伐謀歸朝告天子功業鼎彛収¶
　　　書懐¶
客中羞對鏡老去動悲驚白髪雖公道流光也薄情名¶
虛何足尚命拙不須評無限心頭事良工寫不成¶
　　　端午請賴益謙不至詩以扣之¶
異國萍逢跡憐君寄栢林風光端午日故舊百年心盃¶
<pb:KR4h0117_WYG_421-5a>¶
泛菖蒲玉盤堆角黍金問君何故者咫尺不相尋¶
　　　次赤城奉寄諸寅長¶
驅馳窮北地却見極南人自誓勞王事誰能顧此身風¶
沙時帶惡戎馬日為隣若問歸時候長安三月春¶
　　　同寅李獻吉西齋落成次韻¶
清論西軒裏相㤀白晝長鳥聲隨樹轉燕口帶泥香酒¶
盡詩畱壁忩虛月滿牀君家好見弟何地不傳芳¶
　　　送節推曾良忠之蒼梧¶
<pb:KR4h0117_WYG_421-5b>¶
天涯歧路別何處是蒼梧梅嶺蠻煙净藤江月色孤獄¶
清閑狴犴波静息天吳莫歎炎方逺乾坤亦版圖¶
　　　挽巻為古田鄭先生作¶
萬里天涯客歸奔亦可憐摩挲新淚眼指㸃舊山川狐¶
兎眠孤塜音容隔九泉如何江樹上夜夜有啼䳌¶
　　　舟中偶成¶
客途逢四月歸艇破江煙行柳青隨路孤蟾白滿川滄¶
波雙眼裏往事一燈前愛酒酬佳節嚢中少俸錢¶
<pb:KR4h0117_WYG_421-6a>¶
　　　春日飲李壽州家席上作¶
春日開春酒主賓共酌之三人俱老境一會是佳期明¶
歳知誰健浮生亦可悲此時如不飲桃李笑人痴¶
　　　金臺送賴公弼之臨桂¶
倒盡江頭碧玉巵醉來旋賦送行詩蘇湖事業歸能者¶
臨桂生徒得好師吾道自知如此重儒官誰謂果然卑¶
鄉情正與離情合况値西風九月時¶
　　　挽三山强克謙太守¶
<pb:KR4h0117_WYG_421-6b>¶
𤓰州人去馬蕭蕭計到金臺淚欲飄銅虎有符猶未合¶
玉樓無記却先招典刑缺失鄉邦瘁賢哲凋零士氣消¶
老眼摩挲向南望海天空濶正寥寥¶
　　　酬伍時清過譽小兒¶
五色湘雲半幅裁塵襟病眼一時開情如江上初生水¶
清逼忩前旋放梅老拙愧無經世學豚兒安有過人才¶
昨宵頼得東風力吹醒寒爐欲死灰¶
　　　太平别業為楊恒叔乃尊題¶
<pb:KR4h0117_WYG_421-7a>¶
萬樹甘棠手自栽拂衣髙卧故山隈白雲深䕶三間屋¶
小徑斜通㡬樹梅花下看書紅㸃句月中呼酒白浮杯¶
城東車馬多如許誰解飄然到此來¶
　　　京中送舉人劉汝敬省母¶
轉眼南宫較藝時匆匆何事負佳期芙蓉不怨開花晩¶
烏鳥寜㤀反哺私淚被天風吹作雨愁因柳路織成絲¶
我心亦似君心切况在天涯賦此詩¶
　　　次楊恒叔無題原倡倒用李商隱韻¶
<pb:KR4h0117_WYG_421-7b>¶
覆雨翻雲少定踪寸心空繫景陽鐘只縁路有雲霄隔¶
豈是天無雨露濃秋水簾深浮翡翠西風帳小冷芙蓉¶
可憐半夜相思夢不到君門第九重¶
　　　桐廬㑹鄉同年陳大尹¶
同榜題名二十年東西踪跡兩茫然桐江幸與先生㑹¶
花縣争傳大尹賢豺虎聞風咸歛迹荒蕪得雨盡成田¶
朝家正有旌賢詔薦䟽行看到日邊¶
　　　送吾閩薛助教移官南監飬母¶
<pb:KR4h0117_WYG_421-8a>¶
萬里慈闈江水南孤兒雲望思何堪官居國學曾無㡬¶
䟽述烏情巳再三紫陌風埃歸裏浄白魚春浪夢中甘¶
不知温趙何為者地下聞風也合慚¶
　　　楊州贈别薛助教先生¶
千里同舟一月寛維揚此别兩情難篷忩明日不相見¶
杯酒今朝休放乾綵服羡君堂下舞白雲嗟我客邊看¶
鍾山山色濃如許盡屬清閒自在官¶
　　　建寜滕侍御招遊南郭草亭¶
<pb:KR4h0117_WYG_421-8b>¶
舟繫西城河㟁側人遊南郭草亭中歌聲到耳鳥呼雨¶
春色過橋花逐風命酒賦詩良㑹合憂君愛國此心同¶
清時莫作巢由計早策花間御史驄¶
　　　重逰東華¶
山色層層翠欲流乗風獨上萬峰頭花當二月已如此¶
人過十年纔一遊地僻便知為太古民淳還幸際西周¶
怪來眼界無畱礙北望長安是帝州¶
　　　謝南雄林太守郊餞¶
<pb:KR4h0117_WYG_421-9a>¶
先生餞我七松堂風送松花入酒觴四海幸逢眞骨肉¶
百蠻應識遠冠裳歌成喜有清風在醉後何妨古道長¶
欲謝次公慚不盡便須揮翰寫甘棠¶
　　　次萬全右衛察院題壁¶
見說立春三日了春光不見半分來黄沙磧裏風猶冷¶
青柳梢頭眼未開舊事每于心上簡新詩旋向筆端裁¶
行行又記江南好春酒初醒嗅野梅¶
　　　次李家庄¶
<pb:KR4h0117_WYG_421-9b>¶
雲州東下李家庒草色遙連日色黄千里風沙凋客鬂¶
一天刁斗碎人腸邊城馬健多侵擾守將謀疎少奮揚¶
傳語朔方大元帥好將忠勇激戎行¶
　　　使天津舟中謾興¶
嫋嫋東風入鬂絲奚奴隨䖏可收詩江山好景誰争得¶
花鳥深愁我獨知老去不須營世計病來祗合問良醫¶
俸錢買得溪翁酒醉倒篷忩也不知¶
　　　通州重九日送何德彰囘部馬上口占¶
<pb:KR4h0117_WYG_421-10a>¶
離觴擲下馬頭囘猶有殘醺映老腮門向夕陽多半掩¶
菊當佳節已全開送人每怕搜詩句排悶應難費酒杯¶
明歳今朝我何處不堪搔首一興哀¶
　　　通州㑹汴梁和舉子人于李獻吉官舍次鳩字¶
　　　　韻¶
天涯何幸識荆州髙興眞同汗漫遊滿甕松花春釀酒¶
一簾燈火夜登樓吟肩矻矻詩攻瘦花影沈沈月上稠¶
囘首古今俱是夢笑他機巧不如鳩¶
<pb:KR4h0117_WYG_421-10b>¶
　　　次韻遊寳通寺¶
詰朝載酒寶通寺食盒春檠但小裝千里春風傷鬢雪¶
十年塵夢愧松篁緑隂屈指無三月白日題詩共一堂¶
醉後浩歌還起舞不妨人笑老夫狂¶
　　　獻吉席上分韻得銀字¶
民曹水部兩同心總是斯文異姓親百歳㡬遭文字飲¶
一官深厭簿書塵風翻槐影簾紋碎雨洗苔斑石縫新¶
笑殺坐中誰更老古厓雙鬢半如銀¶
<pb:KR4h0117_WYG_421-11a>¶
　　　獻吉官舍夜餞左國璣聨句送之¶
髙館深杯賦别詩小忩㣲雨夜燈時對牀骨肉應憐老¶
喬木家聲更屬誰緑柳曉分燕趙路碧梧秋待鳯皇枝¶
鄉書有雁還須寄記取樽前兩故知¶
　　　偕獻吉自京囘通馬上聨句¶
靄靄林光雨霽初乾坤着眼一塵無歸雲渡水春涵影¶
醉面便風曉出都乳燕教雛嬌欲墮逺山當馬翠如扶¶
十年來去通州路慚愧山間破衲徒¶
<pb:KR4h0117_WYG_421-11b>¶
　　　舟中寄李獻吉¶
羙人愛我戅且直我愛羙人才出羣團亭把手議政事¶
西齋剪燭論詩文割雞呼酒對山月撾鼓放舟看水雲¶
百年知已那復得海角天涯遙憶君¶
　　　題雙忠祠¶
張許祠堂何處是大忠西畔郭門東自從孤壘支强虜¶
誰不低頭拜下風身死唐家當日節力扶元氣萬年功¶
不須再讀前朝史詩筆年來仗至公¶
<pb:KR4h0117_WYG_421-12a>¶
　　　春日寫懐與陸髙士¶
茅菴竹徑未相尋忽忽殘紅又緑隂處世浪為千歳計¶
看花深負一春心只縁未悟藏蕉鹿豈是慳揮當酒金¶
自笑山林縁分薄㡬畨翹首付長吟¶
　　　潮州寄致仕雷大尹¶
兩年分手各西東咫尺天涯萬里同有酒也孤秋月白¶
無詩空對夜燈紅簿書俗吏塵埃裏恬退髙人畎畝中¶
我愛西山亭子好也應相伴醉東風¶
<pb:KR4h0117_WYG_421-12b>¶
　　　次莆田先生韻¶
半是池亭半豹臺埜人襟抱灑然開知還倦鳥投林去¶
適意濳魚入渚來數畝石田堪種稻半山茅地也生材¶
興來自有天成句不用工夫細剪裁¶
　　　次韻復潮陽柯二守¶
麾出潮州四五秋不才無補合歸休西山别業雲千頃¶
浮世流光歳一周天地有情容我老海山無分伴君遊¶
韓祠歳月慿誰記讀到新詩淚欲流¶
<pb:KR4h0117_WYG_421-13a>¶
　　　雨中端午有感次伍天鍚韻¶
采蒲搴艾兩休休五月天時似早秋白石有人呼節酒¶
汨羅無客棹孤舟浮雲蔽日山川暗淫雨漫天草木愁¶
對節感時心不了幾畨囘首愧沙鷗¶
　　　漫書¶
病裏思前事分明一夢中而今知是夢却恨巳成翁¶
　　　風花¶
惡風吹好花花猶抱故枝畢竟被吹落還有重開時¶
<pb:KR4h0117_WYG_421-13b>¶
　　　雜興¶
眼前風景不須賒月色平分入我家最是可人清絶處¶
一枝梅影上忩紗¶
　　　閨怨¶
小忩睡起覺衣鬆怪底幽情似酒濃立盡斜陽人不見¶
目隨征雁到廻峰¶
　　　為人題便面¶
杖藜信歩過橋東㡬片飛花隔柳紅指㸃前頭更清致¶
<pb:KR4h0117_WYG_421-14a>¶
遙山一抺淡煙中¶
　　　曲江孔先生招飲¶
十年不見先生面目斷嶺南山萬重今日曲江江上見¶
不妨樽酒對芙蓉¶
　　　𢎞治六年九月本部奏差宣府沿邊清理草束¶
　　　　重九日出京次榆河驛¶
皇華使節駐榆河下馬令人感慨多獨坐夜忩渾不寐¶
一鈎明月挂煙蘿¶
<pb:KR4h0117_WYG_421-14b>¶
　　　次鷄鳴驛見菊¶
傳舍清幽地歩寛晨炊未熟且凭欄秋花不改眞顔色¶
畱待天朝使者看¶
　　　次龍門衛¶
龍門關外龍門衛元是紛紛狡兎場今日草枯胡馬痩¶
將軍穩卧緑沈鎗¶
　　　馬營日暖¶
愛日當空暖氣囘與君並馬笑顔開如何萬里龍沙磧¶
<pb:KR4h0117_WYG_421-15a>¶
轉得南方氣候來¶
　　　獨石道中遇雪¶
歴徧窮邊萬仞山南人底耐北風寒雪花似與人相識¶
故故飛來撲馬鞍¶
　　　次髙郵湖¶
湖水漫漫無畔㟁風波日日有人行輸他林下幽棲客¶
閒看梅花破雪清¶
　　　漁家樂¶
<pb:KR4h0117_WYG_421-15b>¶
蒿笋芽長魚正肥漁郎搖櫓賣魚歸得錢便買溪翁酒¶
醉卧蓬忩自落暉¶
　　　李國賓惠茶携至蘭溪烹之甚佳¶
白石橋邊自摘茶故人持贈意無涯今朝烹入蘭谿水¶
喜有清風入肺家¶
　　　揭陽道中¶
一年一度此行春深愧無恩及埜人也有一端堪自解¶
滿田清水稻花新¶
<pb:KR4h0117_WYG_421-16a>¶
太守行春到揭陽村村男女事耕桑道㫄埜老無拘束¶
笑指官家馬足忙¶
　　　月夜聞琵琶聲有感¶
悲悲切切復凄凄况是昭君怨裏詞安得西風加着力¶
一宵吹送漢宫知¶
　　　聼鶯¶
老鳯雝雝霄漢中羣聲自是不相同新鶯莫訝偏饒舌¶
啼到春歸句未工¶
<pb:KR4h0117_WYG_421-16b>¶
　古厓先生葉元玉成化辛丑進士為戸部郎時與李¶
　獻吉鄭繼之以文字交出領潮州守强毅舉職中䜛¶
　而歸潮人以前太守韋菴王公後古厓葉公為兩賢¶
　云公集李貞夫鄭繼之俱有序¶
　¶
　¶
　¶
　石倉歴代詩選巻四百二十一¶
