# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.618649
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百八十七
<pb:KR4h0117_WYG_187-1a>¶
欽定四庫全書¶
　石倉歴代詩選巻一百八十七¶
　　　　　　　　　　　　明　曹學佺　編¶
　宋詩六十四¶
　　陳　藻¶
　　　丹井懷叔達¶
喜稱吾子賦羞道少年時别去休論易愁來欲寄詩夕¶
陽書不到殘月夢相隨晚嵗傷心事松峬獨與誰¶
<pb:KR4h0117_WYG_187-1b>¶
　　　適武陵入延平界作¶
人煙隨山窟家家自生理木杪挿秧青泉流仚杵起開¶
邉一漢皇航海通南鄙黄昬更不愁客舍連甍美¶
　　　歸入古田界作¶
步入溪山勝橋亭古劍風土宜辭荔子村塢盡油桐南¶
店炊初滑西舟石漸窮豈知旬日外便訪去時蹤¶
　　　城山¶
雲霧成佳景天明又幾囘忽攜詩句入别訪畫圖開逺¶
<pb:KR4h0117_WYG_187-2a>¶
樹沈如立行歌去似來小舡衝雨過高柳接湖栽月傍¶
孤青樹名呼怪石臺故園無夢想近擬築岩隈¶
　　　虎溪¶
四圍山木合百磴屋簷重古穴成幽井疎林散曉峰響¶
泉那更月啼鳥此無冬臺上朝朝看天邉有怪松¶
　　　冬日南谷讀書¶
列岫開平野修墻隠密林暗泉聞雨響寒日覺冬深眠¶
底孤村近雲邉小樹侵何須錢買屋空寺足閒吟¶
<pb:KR4h0117_WYG_187-2b>¶
　　　紀夢¶
自從弱冠為遊子玉融丹井壺山市哦詩不用著工夫¶
巳謫牂牁四千里柳侯未五十羅池作刺史翰苑失詞¶
華蛟龍怨泥滓我今四十貧無官六合飄零到融水來¶
時三宿栁城村再拜前賢我如此才卑何怨嗟且述西征¶
始奔走豈吾心跬歩思桑梓江右湖湘抵桂林青山争¶
獻雙眸美青山縱好興不生萬斛羈愁懐抱裏¶
　　　海口吟¶
<pb:KR4h0117_WYG_187-3a>¶
按圖自古無人到二百年來户口添架屋上山成市井¶
長官近海課魚鹽估客趂潮撑米入没人忍凍采蠔黏¶
仲尼有廟塵誰掃寺觀峥嶸香火嚴¶
　　　題融州城樓¶
除却譙樓環廨舍蕭條市井客懷悲高高下下山無數¶
淺淺深深江有時大布紅裙徭女著半䂓白扇野人持¶
城中昨夜亡羊豕聞得誰家虎入籬¶
　　　客中書事¶
<pb:KR4h0117_WYG_187-3b>¶
千載蠻風尚有存此來聞見不堪論猪膏澤髪湘南婦¶
牛渤塗門嶺右村行客下牀調瘴藥吏人提甕灌蔬園¶
豈無佳麗堪娛目别有凄凉只㫁魂¶
　　　真仙洞¶
洞裏清溪可汎舟入觀洞府出高丘老&KR0389;尸解今還在¶
黄帝生前有此不滳乳解添無數幻攜燈何用不曾幽¶
乾坤自大人身小拳石空中作勝遊¶
　　　姚晉卿溪閣行¶
<pb:KR4h0117_WYG_187-4a>¶
南院觀溪心已清縈紆更上閣中行西横車馬市橋合¶
東眺逺山霞霧生日斜沙石淺可數半夜轟雷驅猛雨¶
農圃嘈嘈春水多誰得身閒延客歌醉後下堦齊拍手¶
長株矮樹排花柳主人更要雙眸寛去年拄杖尋長安¶
一行一處狂呼去日日芳園大如許買地此多直幾金¶
千屏萬障為墻堵¶
　　　和林子望¶
夫君莫要嘆無官幸有田園在故山滿室清風滿林月¶
<pb:KR4h0117_WYG_187-4b>¶
人生何事勝于閒¶
　　　丘徳基七十¶
斯翁千嵗也何愁七十真堪駕禮修多少人間貧病客¶
不貪天地久相留¶
　　　夜宿延平水東¶
浮橋殘折阻狂瀾懶問津船趂往還雙劍廟前酤酒醉¶
水西燈火水東看¶
　　　重陽臨安舟中作¶
<pb:KR4h0117_WYG_187-5a>¶
小舡獨坐看平洋歴歴登髙舊日長戯把此身看寂莫¶
今年無酒過重陽¶
　　　十月一日毘陵作¶
聴得常州多菜色到來市井亦安然今朝正值焦糟節¶
車馬翩翩上墓田¶
　　　紅泉明日還福清作¶
獨坐無聊日己西塗經蒜嶺過漁溪一枝何處空歸亟¶
却理行裝羡鳥栖¶
<pb:KR4h0117_WYG_187-5b>¶
　　　過臨川懷劉氏兄弟¶
臨川幾日到長沙聞道黔南路更賒行見一村籬落好¶
誰家此住憶君家¶
　　　冬日融州絶句¶
四隻漁船叩板門幾家茆屋長兒孫天寒水淺江成路¶
地僻人稀郭賽村¶
　　　過象州¶
都無一物作生涯坊巷蕭條有幾家料得寒梅應悵恨¶
<pb:KR4h0117_WYG_187-6a>¶
滿城開作寂寥花¶
　　　戯題宏仲飲亭酒肆¶
老去雖貧有酒爐秫田親種暫時沽閨中不解為慳婦¶
閒問劉郎燕客無¶
　　　擬卜居¶
向來為客愛塘村幾度天邉入夢魂恰到塘村心巳懶¶
不知何處立柴門¶
　　　盧北山元夕¶
<pb:KR4h0117_WYG_187-6b>¶
社屋相忘鼓笛鳴空村步月興堪乘何須更要鰲山立¶
野燒天邉勝著燈¶
　　　送黄欽之赴廣州鹽税¶
地氣周遭逐處流五羊漸已似中州海風吹㫁山無瘴¶
炎月何妨作宦遊¶
　¶
　¶
　石倉歴代詩選巻一百八十七¶
