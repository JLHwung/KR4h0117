# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.734402
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百五十一
<pb:KR4h0117_WYG_151-1a>¶
欽定四庫全書¶
　石倉厯代詩選卷一百五十一¶
　　　　　　　　　　　　明　曹學佺　編¶
　宋詩二十八¶
　　蘇轍¶
　　　次韻子瞻太白山下早行題崇夀院¶
山下晨光晩林梢滴片氷峯門斜見月野市早明燈樹¶
暗猶藏鵲堂開已饌僧據鞍應夢我聨騎昔時曾¶
<pb:KR4h0117_WYG_151-1b>¶
　　　木山引水¶
引水穿墻接竹梢谷藏峯底大容瓢将流旋滴廬山瀑¶
已盡還來海上潮亂㸃落池驚睡覺半間含潤沃心焦¶
瓦盆一斛何勝滿溢去猶能浸菊苗¶
　　　送道士楊見素南遊¶
黄河春漲入隨溝注意滄波日夜流萬里尋山如野鶴¶
一身浮水似輕鷗湖風送客那論驛嶽寺留人暗度秋¶
遲子北歸來見我擕琴委曲記深幽¶
<pb:KR4h0117_WYG_151-2a>¶
　　　和子瞻金山¶
長江欲盡濶無邊金山當中石一拳潮平風静日浮席¶
縹緲樓臺轉金碧𤓰洲初見石頭城城下波濤與海平¶
中流轉柂疑無岸泊舟未定僧先迎山中岑寂恐未足¶
復将江水遶山麓四無鄰家羣動喧鐘聲鏗鍠答山谷¶
誰知江海多行舟遊人上下奪巖幽老僧雖爾身陪侍¶
眼慣浮雲心不二朝遊未厭夜未歸愛山如此如公稀¶
不待遊人盡歸去恐公未識山中趣¶
<pb:KR4h0117_WYG_151-2b>¶
　　　賦黄鶴樓贈李公擇¶
前年見君河之浦東風吹河沙似霧北潭楊柳强知春¶
樽酒相擕終日語君家東南風氣清謫官河壖不稱情¶
一麾夏口亦何有高樓黄鶴慰平生荆江洞庭春浪起¶
漢沔初來入江水岸頭南北不相知惟見風濤湧天地¶
巫峽瀟湘萬里船中流鼓楫四茫然高城枕山望如帶¶
華榱照日光流淵樓上騷人多古意坐忘朝市無窮事¶
誰道武昌岸下魚不如建業城邊水¶
<pb:KR4h0117_WYG_151-3a>¶
　　　次韻子瞻雨中督役夜宿水陸寺¶
雲氣連山雨瀉盆亟投僧舍欲闗門暫時灑掃寛行役¶
終夕﨑嶇入夢魂煩熱暗消秋簟冷烝濡未解夜燈昬¶
二年遊宦多勞苦何日相從得細論¶
　　　癸丑二月重到汝陰寄子瞻¶
憶赴錢塘九月秋同來潁尾一扁舟退居尚有三師在¶
好事須為十日留傾㵼向人懷抱盡忠誠為國始終憂¶
重來東閤皆塵土淚滴春風自不收¶
<pb:KR4h0117_WYG_151-3b>¶
　　　其二¶
百頃西湖十里源近依城郭帶川原古臺駊騀先臨水¶
野寺參差半掩門逺泛便成終日醉幽尋不盡數家園¶
錢塘未到能先說更著青山兩岸昬¶
　　　次韻子瞻新城道中¶
春深溪路少人行時聽田間耒耜聲饑就野農分餉黍¶
喧嫌尉卒有逢迎閒花開盡香仍在白酒沽來壓未清¶
此味暫時猶覺勝問兄何日便歸耕¶
<pb:KR4h0117_WYG_151-4a>¶
　　　次韻子瞻遊富陽普照寺¶
塵埃日已逺抖擻更無餘寺到逢門入詩成信手書山¶
深僧自樂路逺客終踈訪盡前朝景他年一告余¶
　　　次韻子瞻自普照入山獨遊二庵¶
披榛入山山路細鐘聲出寺門将閉石苔冉冉上芒鞋¶
草露溥溥著衣袂野人茅茨苫竹屋終身局促無生計¶
天公未省長困人春田米盡秋田繼老妻稚子亦自樂¶
野草山花還挿髻長笑人間醉未醒終老辛勤漫欺世¶
<pb:KR4h0117_WYG_151-4b>¶
　　　次韻范景仁侍郎移竹¶
䨇檜生南户叢筠種北牆交陰奉君子為伴老中堂露¶
洗秋堦緑風含夏簟凉栽花知己誤新上一畨霜¶
　　　次韻子瞻賦雪¶
麥苗出土正纎纎春早寒官令尚嚴雲覆南山初半嶺¶
風乾東海盡成鹽來時瞬息平吞野積久欹危欲敗簷¶
強付酒樽判醉熟更尋詩句鬬新尖¶
　　　初入南山¶
<pb:KR4h0117_WYG_151-5a>¶
自我來濟南經年未嘗出不知西城外有路通石壁初¶
行澗谷淺漸遠峯巒積翠屏互舒巻耕耨隨欹側雲木¶
攢山阿逆旅時百室久遊自多念忽悟向所厯嘉陵萬¶
壑底棧道百迴屈崖巘遞峥嶸征夫時出没行李雖云¶
艱幽邃亦已劇坐縁斗升米被此塵土厄何年道褒斜¶
長嘯理輕策¶
　　　四禪寺¶
山蹊容車箱深入遂有得古寺依巖根連峯轉相揖樵¶
<pb:KR4h0117_WYG_151-5b>¶
蘇草木盡佛事亦蕭瑟居僧麋鹿人對客但羞澀䨇碑¶
立風雨八分存法則云昔義靖師萬里窮西域華嚴貝¶
多紙歸來手親譯蛻骨儼未移至今存石室遺文盡法¶
界廣大色萬億變化浩難名丹青畫京邑粲然共一理¶
眩晃莫有識末法漸衰微徒使真人泣¶
　　　靈巖寺¶
青山何重重行盡土囊底巖高日氣薄秀色如新洗入¶
門塵慮息盥漱得清泚高堂見真人不覺首自稽祖師¶
<pb:KR4h0117_WYG_151-6a>¶
古禪伯荆棘昔親啟人跡尚蕭條豺狼夜相觝白鶴導¶
清泉甘芳勝醇醴聲鳴青龍口光照白石陛尚可滿畦¶
塍豈惟濯蔬米居僧三百人飲食安四體一念但清凉¶
四方盡兄弟何言庇華屋食苦當如薺¶
　　　巽堂¶
山前三秦道車馬未遑息日出紅塵生不見青山色峯¶
巒未嘗改徃意自奔迫誰言幽堂居近在使者宅俯聽¶
辨江聲却立睨石壁藤蘿自太古松竹列新植暑簟卧¶
<pb:KR4h0117_WYG_151-6b>¶
清風寒樽對佳客試問東行人誰能同此適¶
　　　山齋¶
平地厭喧囂虛齋上山足蕭條逺城市坡陀富林麓簡¶
書日填委杖屨每幽獨豈無山中士高卧白茅屋逢人¶
黙無語長嘯響巖谷此室庶可招夜月相從宿¶
　　　閒燕亭¶
登山稍已高曠望良亦逺危亭在山腹物景行自變諸¶
峯宿露收草木朝陽絢盎盎雲出山溜溜泉垂坂徐行¶
<pb:KR4h0117_WYG_151-7a>¶
得佳處永日遂忘返此樂只自知傍人任嫌懶¶
　　　㑹景亭¶
亭高衆山下勝勢不自收岡巒向眼盡風籟與耳謀鳶¶
飛半嶺息雲起當空遊視身如乗風超然忘百憂暮歸¶
室中居惟見窻户幽視聽隨物變恍誰識其由¶
　　　蓼㠘¶
風高蓮欲衰霜重蓼初發㑹使此池中秋芳未嘗歇¶
　　　霜筠亭¶
<pb:KR4h0117_WYG_151-7b>¶
林高日氣薄竹色净如水寂厯斷人聲時有鳴禽起¶
　　　溪光亭¶
溪亭新雨餘秋色明滉漾鳥渡夕陽中魚行白石上¶
　　　菡萏軒¶
開花濁水中抱性一何潔朱檻月明時清香為誰發¶
　　　陪子瞻遊百步洪¶
城東泗水平如席城頭逺山涵落日輕舟鳴㯭自生風¶
𣺌𣺌江湖動顔色中洲過盡石縱横南去清波頭盡白¶
<pb:KR4h0117_WYG_151-8a>¶
岸邊怪状如牛馬銜尾舳艫誰敢下没人出没須臾間¶
却立沙頭手足乾客舟一葉久未上呉牛回首良間闗¶
風波蕩潏未可觸歸來何事常艱難樓中吹角暮烟起¶
出城騎火催君還¶
　　　同子瞻泛汴泗得漁酒¶
江湖性終在平地難久居渌水雨新漲扁舟意自如河¶
身縈匹素洪口轉千車願言棄城市長竿夜獨漁¶
　　　李邦直出巡青州余不久将赴南都此歸不及¶
<pb:KR4h0117_WYG_151-8b>¶
　　　　見矣作詩贈别¶
東道初來託故人南樓頻上泗河漘江山尚有留贒意¶
樽俎寜當厭客頻顧我及秋行不久問君驅熱道何因¶
西歸凉冷霜風後濁酒清詩誰與親¶
　　　送顔復赴闕¶
簞瓢未改安貧性鳧繹猶傳直道餘不見失官愁慼慼¶
但聞高卧起徐徐居中舊厭軍容講補外仍遭城旦書¶
此去将身置何許秋風未免憶鱸魚¶
<pb:KR4h0117_WYG_151-9a>¶
　　　逍遥堂㑹宿¶
逍遥堂後千尋木長送中宵風雨聲誤喜對牀尋舊約¶
不知漂泊在彭城¶
　　　其二¶
秋來東閣凉如水客去山公醉似泥困卧北窻呼不起¶
風吹松竹雨凄凄¶
　　　吕希道少卿松局圖¶
溪回山石間蒼松立四五水深不可涉上有横橋渡溪¶
<pb:KR4h0117_WYG_151-9b>¶
外無居人磐石平可住縱横逺山出隠見雲日暮下有¶
四老人對局不回顧石泉雜風松入耳如㬥雨不聞人¶
世喧自得山中趣何人昔相遇圖畫入紈素塵埃依古¶
壁永日奉樽俎隠居畏人知好事竟相誤我來再三嘆¶
空有飛鴻慕逝将從之遊不惜爛樵斧¶
　　　次韻張恕春暮¶
秪言城市無佳趣亦有南湖幾度遊好雨晴時三月盡¶
啼鶯歇處落花愁老猿好飲常連臂野馬依人自絡頭¶
<pb:KR4h0117_WYG_151-10a>¶
不許低回池上醉試看生滅水中漚¶
　　　次韻王鞏見寄¶
日永官閒自在慵門前客到未曾通憐君避世都門裡¶
勸我忘憂酒盞中城下栁陰新過雨湖邊荷葉自翻風¶
早須命駕追清賞大字新詩事事工¶
　　　同李倅鈞訪趙嗣恭留飲南園晩衙先歸¶
城南高樓出喬木下有方塘秋水足新霜未變草木鮮¶
晩日旋催棃棗熟雨荒松菊半榛蕪風老菰蒲初瑟縮¶
<pb:KR4h0117_WYG_151-10b>¶
門前大路多塵土日中過客無留轂開門却埽如有待¶
下馬升堂真不速勸我一振衣上塵臨風共倒樽中渌¶
令人更愧東宫師眷戀溪山棄華屋¶
　　　送李鈞郎中¶
君家毗陵本江南雖為浙西終未甘風流秀發自不減¶
氣質渾樸猶中含敲榜滿前但長嘯簿書堆案常清談¶
湖中徃徃載畫舫竹下小小開茅庵歌吟髣髴類騷雅¶
導引委曲師彭&KR0389;新茶發乳睡方覺渌酒傾杯酌復酣¶
<pb:KR4h0117_WYG_151-11a>¶
一朝揮手去不顧使我把袂心難堪扁舟水涸費牽挽¶
瘦馬雪凍憂朝參一官來徃似秋燕薄俸包裹如春蠶¶
東南乞麾尚可得白首誰念家無甔¶
　　　春日耕者¶
陽氣先從土脉知老農宵起飼牛饑雨深一尺春耕早¶
日出三竿曉餉遲婦子同來偏嫵媚烏鳶飛下巧追隨¶
紛紜政令曾何補要取終年風雨時¶
　　　自柘城還府上馬¶
<pb:KR4h0117_WYG_151-11b>¶
春色無人見兹行偶衆先栁黄新過雨麥緑稍鋪田河¶
潤兼氷散禽聲向日圓城池高受霧濉渙暖生烟送客¶
情初惡還家意稍便旋聞天事起已過佛燈燃簿領何¶
時畢塵埃空自憐南湖漸可到早治木蘭船¶
　　　方沼亭¶
池上茅簷覆水低早來秋雨尚虹霓敗荷折葦飛鴻下¶
正憶漁舟泊故溪¶
　　　翠樾亭¶
<pb:KR4h0117_WYG_151-12a>¶
一夜飛霜㸃緑苔曉庭黄葉掃成堆簷間翠樾彫疎盡¶
却放牆東好月來¶
　　　次韻毛君山房即事¶
案牘稀疎意自開夜䦨幽夢曉方回青苔紅葉騷人事¶
時見詩筒去又來¶
　　　其二¶
蛩知秋候時鳴壁香礙蒲簾不出門隠几無言心自得¶
南窻晴日暖侵軒¶
<pb:KR4h0117_WYG_151-12b>¶
　　　其三¶
禽哢秋來不復圓桐陰霜後亦成穿黄花強欲招酣飲¶
白髪偏工報老年¶
　　　其四¶
觸事隨縁不用多華堂玉食奈憂何美人未厭山阿陋¶
薜荔為裳帶女蘿¶
　　　再和¶
歌舞留賔意自多華燈數問夜如何白頭病客無才思¶
<pb:KR4h0117_WYG_151-13a>¶
慣卧茅簷長薜蘿¶
　　　遊鐘山¶
江南四月如三伏北望鐘山萬松碧杖藜試上寶公龕¶
衆壑秋聲起相襲青峰回抱石城小白練前横大江直¶
石梯南下俯城闉松徑東蟠轉山谷喬林無風聲如雨¶
時見遊僧石上息行窮碧澗一庵巖坐弄清泉八功徳¶
歸尋晩飯衆山底困卧定林依石壁朝遊不知澗谷逺¶
暮歸但覺穿䨇屐老僧一身泉上住十年掃盡人間迹¶
<pb:KR4h0117_WYG_151-13b>¶
客到惟燒栢子香晨饑坐待山前粥丈夫濟時誠妄語¶
白首居山本良策茹蔬飯糗何足道純灰洗心聊自滌¶
失身處世足愆尤愧爾山僧少憂責¶
　　　送姜司馬¶
七嵗立談明主前江湖晩節弄漁船鬬鷄誰識城東老¶
喪馬方知塞上贒生計未成歸去詠草書時發醉中顛¶
當年不解看齊物氣湧如山誰見憐¶
　　　次韻陳師仲主簿見寄¶
<pb:KR4h0117_WYG_151-14a>¶
朽株難刻畫枮葉任凋零舊友頻相問村酤獨未醒山¶
芽收細茗江實得流萍頗似申屠子都忘足被刑¶
　　　和王鞏見寄¶
南遷春及秋江湖未云半逮此歸路長始悟行日逺幽¶
憂脫沈痼清夢驚婉娩行行逢故人笑語雜悲泫¶
　　　其二¶
江秋北風多歸帆未應駛天寒鴈南向家書空滿紙契¶
濶幸安平婚嫁須纓珥交遊何為者空復念君至¶
<pb:KR4h0117_WYG_151-14b>¶
　　　復次王鞏韻¶
滕王閣在誰攜手徐孺湖寛可放情楚客解書南國恨¶
秦筝助發上林鶯繫匏獨負杯中物擁鼻知逢洛下生¶
問得長鬚添夢想蓬窻燈火達天明¶
　　　除夜¶
老去不自覺嵗除空一驚深知無得喪久已罷經營黄¶
巻譏前失清樽借後生何年遂疎懶伏臘任躬耕¶
　　　上元夜¶
<pb:KR4h0117_WYG_151-15a>¶
新春收積雨明月澹微雲照水疎燈出因風逺樂聞天¶
涯仍有節人事竟何分薄宦真拘束何時一醉醺¶
　　　次韻王適上元夜¶
宿雨初乾試火城端居無計伴遊行厭看門外繁星動¶
想見僧窻一㸃明老罷逢春無樂事夢回孤枕有鄉情¶
重因佳句思樊口一紙家書百鎰輕¶
　　　王子立與遲等遊陳家園橋敗幾不成行晩自¶
　　　　酒務徃見之明日雨作偶爾成詠¶
<pb:KR4h0117_WYG_151-15b>¶
桃李城東近不遥偶聞花發喜相邀斷橋似欲妨佳思¶
好雨猶能借此朝隨分開樽依緑竹偶然信馬及餘瓢¶
重來莫道無閒暇紫燕黄鸝日漸嬌¶
　　　曾子固舎人挽詞¶
少年漂泊馬光禄末路騫騰朱㑹稽儒術逺追齊稷下¶
文詞近比漢京西平生碑版無容繼此日銘詩誰為題¶
試數廬陵門下士十年零落曉星低¶
　　　初到績溪聽事三日出城南謁二祠遊石照偶¶
<pb:KR4h0117_WYG_151-16a>¶
　　　　成呈諸同官¶
行年五十治丘民初學催科愧廟神無限青山不容隠¶
却拚黄巻自憐貧雨餘嶺上雲披絮石淺溪頭水蹙鱗¶
指㸃縣城如掌大門前五栁正揺春¶
石門南出衆山顛沃壤清溪自一川老令舊諳田事樂¶
春耕正及雨晴天可憐鞭撻終無補早向叢祠乞有年¶
歸告仇梅省文字麥苗含穗任蠶眠¶
　　　題都昌清隠禪院¶
<pb:KR4h0117_WYG_151-16b>¶
北風江上落潮痕恨不乗舟便到門樓觀飛翔山斷際¶
松筠陰翳水來源升堂猿鳥晨窺坐乞食帆檣暮遶村¶
誰道谿巖許深處一畨行草認元昆¶
　　　豁然亭¶
南看城市北看山每到令人意豁然碧瓦千家新過雨¶
青松萬壑正生烟經秋卧病聞斤響此日登臨負酒船¶
徑請諸君作佳句壁間題我此詩先¶
　　　題王詵都尉設色山巻後¶
<pb:KR4h0117_WYG_151-17a>¶
還君横巻空長歎問我何年便退休欲借巖阿著茅屋¶
還當溪口泊漁舟經心蜀道雲生足上馬胡天雪滿裘¶
萬里還朝徑歸去江湖浩蕩一輕鷗¶
　　　贈知雄州王崇拯¶
趙北燕南古戰塲何年千里作方塘烟波坐覺邊塵逺¶
皮幣遥知國計長勝處舊聞荷覆水此行猶及蟹經霜¶
使君約我南來飲人日河橋栁正黄¶
　　　古北口道中呈同事¶
<pb:KR4h0117_WYG_151-17b>¶
獨卧繩牀已七年徃來殊復少情縁魂歸故國鳥飛處¶
身在中原山盡邊梁市朝回塵滿馬蜀江春近水浮天¶
枉将眼界疑心界誰信逍遥物外篇¶
　　　與趙侍郎二副使¶
笑語相從正四人不須嗟歎久離羣及春煮菜過邊郡¶
賜火煎茶約細君日暖山蹊冬未雪寒生胡月夜無雲¶
明朝對飲思鄉嶺夷漢封疆自此分¶
　　　過楊無敵廟¶
<pb:KR4h0117_WYG_151-18a>¶
行祠寂寞寄闗門野草猶知避血痕一敗可憐非戰罪¶
太剛嗟獨畏人言馳驅本為中原役嘗享能令異域尊¶
我欲比君周子隠誅彤聊足慰忠魂¶
　　　㑹仙館¶
北嶂南屏恰四周西山微缺放江流胡人置酒留連客¶
頗識峯巒是勝遊¶
　　　惠州¶
孤城千室閉重闉蒼莽平川絶四鄰漢使塵來空極目¶
<pb:KR4h0117_WYG_151-18b>¶
沙塲雪重欲無春羞歸應有李都尉念舊可憐徐舎人¶
㑹逐單于渭橋下歡呼齊拜屬車塵¶
　　　十日南歸馬上口占呈同事¶
南轅初喜去龍庭入塞猶須閱月行漢馬亦知歸意速¶
朝暘已作故人迎經冬舞雪長相避屈指新春旋復生¶
想見雄州饋生菜辛盤酪粥任縱横¶
　　　春日寄内¶
春到燕山氷亦消歸驂迎日喜嫖姚久行邊地生華髪¶
<pb:KR4h0117_WYG_151-19a>¶
初試東風脱弊貂挿髻小幡應正爾㸃盤生菜為誰挑¶
附書勤掃東園雪到日青梅未滿條¶
　　　渡桑乾¶
北渡桑乾氷欲結心畏穹廬三尺雪南渡桑乾風始和¶
氷開易水應生波穹廬雪落我未到到時堅白如盤陀¶
㑹同出入凡十日無惡草具不可食羊脩乳粥差便人¶
風隧沙塲不宜客相攜走馬渡桑乾旌斾一返如招魂¶
北人送客不忍去久安和好依中原年年相送桑乾上¶
<pb:KR4h0117_WYG_151-19b>¶
欲話白溝一惆悵¶
　¶
　¶
　¶
　¶
　¶
　¶
　石倉厯代詩選巻一百五十一¶
