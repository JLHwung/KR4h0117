# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.910706
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百三十九
<pb:KR4h0117_WYG_239-1a>¶
欽定四庫全書¶
　石倉歴代詩選巻二百三十九¶
　　　　　　　　　　　　明　曹學佺　編¶
　元詩九¶
　　吳澄¶
　　　送楊志行赴閩海照磨效其體¶
負疴出京華息擔憇江介邂逅玉雪姿乘堎塵囂外嘉¶
名昔屢聞良覿今一快談諧每欣豫晨夕數期㑹藉此¶
<pb:KR4h0117_WYG_239-1b>¶
慰羇孤明然倐離北天書下司泉海嶠備寮寀陽烏方¶
赫曦驛騎促徂邁去矣君弗留懷哉我奚頼¶
　　　次韻楊司業¶
春夏華榮變衰歇穨颷刮肌山露骨騷人望秋悲泬寥¶
忽見小春梅蘂發頓然喜氣排寒冬不管天今巖鈇鉞¶
古來蹈道如蹈水與汨與齊偕出没坐中白晝對羲皇¶
門外黄埃自城闕只憐郭璞註蟲魚或誤蔡謨啖蜞&KR1209;¶
爭似㝠㝠雲翼遠静看滑滑霜蹄蹶公桑十畝邇洙泗¶
<pb:KR4h0117_WYG_239-2a>¶
我菊一區連楚越懸知真樂在曲肱到處扁舟堪散髮¶
我能振袂從公遊分我南溪半風月¶
　　　雪谷早行為張允中作¶
路絶人蹤失關隘槎枒老樹森矛介兩間寥廓淨無塵¶
誰剪天花徧飛灑風絮當頭零亂舞兹遊浪説平生快¶
蹇駑瘦&KR0487;真耐寒踏破鴻蒙新色界豈是提兵李常侍¶
夜發文城薄淮蔡又非直諫韓侍郎遠謫潮陽出秦塞¶
靣棃凍帖髭綴銀何事催君早行邁君不見古昔閉門¶
<pb:KR4h0117_WYG_239-2b>¶
僵卧人高似㶚橋驢背償詩債¶
　　　湖口阻風登江磯山觀濤¶
狂風吹人渾欲倒瑟瑟寒聲動秋草捫蘿徑上磯頭山¶
萬頃江湖波浩渺怒鱗雲鬛奔騰來眩目快心千様好¶
向曾觀海難為觀囘首匡廬青未了𤣥雲作㡌深䝉頭¶
五老藏昻元不老何時月夜水鏡淨漭湯澄虚納蒼昊¶
着我峰尖伴老人坐看海東紅日杲¶
　　　題羅漢過海圖¶
<pb:KR4h0117_WYG_239-3a>¶
阿誰解衣盤礴臝作此中乘第一果等閒地獄駭屠沽¶
如許風波無不可巨浸彌天靈怪百現前幻境元非我¶
騰蹈逍遙容易去只有虚空無障裹般若㟁金剛山超¶
登只在霎時間為吾説與諸尊者更有海門關外關¶
　　　張道人開華葢山路¶
我家紫𤣥洞天前洞天仰與天相連羊腸詰曲石犖确¶
每欲飛上愁攀緣道人可是堅願力開闢大道何坦然¶
一躋從此出世外着我直透崑崙巔浮丘握手莞爾笑¶
<pb:KR4h0117_WYG_239-3b>¶
與子别去何千年¶
　　　過枯河¶
高堂出郭二舍近午憇東陽安樂鎮䨇堤對峙似城墻¶
中㘭一道如壕圳驅車下坂為溝塍低平盡處還復登¶
半㘭一門字斗大濱滄行鹽兩分界不知此是古黄河¶
且行且顧心疑怪前詢父老為余言河北山東此處分¶
古河來自白馬渡東過開州城下去遂入浮光粤魯河¶
入海當年猶此處¶
<pb:KR4h0117_WYG_239-4a>¶
　　　題四皓圖¶
皓首出山谷從容定儲宫儲皇已御極論賞將誰同飄¶
然拂衣去詎敢貪天功飽茹石上芝坐䕃巖下松商顔¶
鬱嵳峩千載餘清風¶
　　　送唐教導往見鄉先達¶
謂余將有適暫此輟絃歌城市囂塵遠山林遺逸多樹¶
膏蘇隰稻凉意到庭柯為問躬耕者憂饑思若何¶
　　　送隣人元徳之武昌¶
<pb:KR4h0117_WYG_239-4b>¶
讀律已三世能詩新有聲忽辭親舍去遠作武昌行江¶
漢秋風起孫曹故月明舊遊曾感慨送子倍關情¶
　　　豫章貢院即事奉和雲林提舉晩春閒居舊韻¶
客裏秋光好歸心不厭遲牆低孤塔見院静一簾垂隔¶
紙聞風怒臨階看日移宛然似三逕未負菊花期¶
　　　與張仲美别仍用前韻¶
鄉隣應怪我何事獨歸遲木末芙蓉發簾前果臝垂夜¶
寒知露重秋老驗星移南浦今畨别重來倘可期¶
<pb:KR4h0117_WYG_239-5a>¶
　　　其二¶
已了公家事歸尋小洞天友吟留别句官辦送歸船夜¶
月各千里秋風又一年但當頻寄字悃惻問安眠¶
　　　再和林提舉韻¶
晝日閒庭歩秋雲萬里天眼前俱實際身外一隨緣得¶
意渾忘老論交豈問年此中真樂在不要華山眠¶
　　　為舒景春賦東臯¶
東臯種杏者今住杏花村收榖虎衛道銜珠&KR0620;報恩窗¶
<pb:KR4h0117_WYG_239-5b>¶
紅開曉沴草碧驗春温豈待閒舒嘯柏湖真有孫¶
　　　贈裴子晉¶
怪子抛家去歸來非故吾閲人如水鏡知已慎江湖宿¶
雨添新漲春風滿舊廬匆匆又言别聊為賦驪駒¶
　　　題米元暉山水¶
一水兩山間水如練帯山如闤昔見江山似圖畫今觀¶
圖畫如江山米家下筆亦等閒盧家珍襲同瑶環一朝¶
身後落人手又為好者開歡顔¶
<pb:KR4h0117_WYG_239-6a>¶
　　　壽王講師¶
欲雪未雪雲黯黑不知此日神仙謫桃實今經幾度紅¶
梅花仍似當年白厭向閩山食茘蕉喜來江浦訪鸞簫¶
廣文客舍寒如許自有春風長藥苖¶
　　　用贈李粲然韻述懷¶
故里香秔&KR0632;欲流歸田計晩愧遲留懸知海上三山客¶
塵視人間萬戸侯南去日尋吳市卒北來歡共李仙舟¶
𤣥翁一室渾無白誰識王龔貢鮑優¶
<pb:KR4h0117_WYG_239-6b>¶
　　　貢院中和張仲美¶
牆外浮屠壓古城案頭文字浩縱横不辭霜鬢年華老¶
又辦天朝歲貢英秋隴故園迷蝶夢曉窗客枕厭雞聲¶
何當孺子亭前去省想高風浣俗情¶
　　　九日登樓¶
黄葉黄花競獻新徳星來聚此相親雲烟暮色樓頭眼¶
風雨秋聲客裏人詩興悠悠千載事酒盃盎盎一時春¶
其期白首各自愛莫負乾坤七尺身¶
<pb:KR4h0117_WYG_239-7a>¶
　　　贈金精丁葬師¶
古哲安墳遺舊蹤後人得術紹真宗毒眸遠賽天邊鶻¶
徤足生拏地上龍何處無神司采擇誰家有福定遭逢¶
結廬亦欲娛吾老試為雲間覓一峰¶
　　　送空山雷講師門人丹陵胡道士遊京師¶
遠遊誰為賦新篇來自丹陵小洞天拂日一鞭聊復爾¶
御風䨇袂已飄然快看鵬海三千里早證龍沙八百仙¶
莫戀射熊春夢樂贈詩人在斗牛邊¶
<pb:KR4h0117_WYG_239-7b>¶
　　　次韻胡器之問病¶
鶯聲睍睆燕差池春到閒中日更遲偶躡清都陪淨侣¶
誰知勝境即良醫屋頭月上元無夜樹杪風來似有期¶
坐客屢談渾忘答問余還職在何時¶
　　　次韻王學士七夕新秋¶
煌煌桴鼓引䨇旌道是天孫大禮成金鏡南飛光欲半¶
銀潢西去寂無聲佳期一夕人誰見别思千年恨未平¶
最怪河東五星麗應嫌抱拙要中更¶
<pb:KR4h0117_WYG_239-8a>¶
　　　次韻息窩道人遠寄¶
飲罷金盤玉露杯和陽消息到寒梅月華夜照崑崙頂¶
雪浪春融灔澦堆此事一行嗟便廢迷途未遠幸歸來¶
高齋日久高人跡砌靣重重封綠苔¶
　　　次韻息窩道人¶
三年隻影落天涯望極南雲眼欲花道上已驚仙枕夢¶
河邊誤泛客星槎棗棃秋熟供新飯桃李春榮滿舊家¶
喜得息窩消息好黄金粲粲待披沙¶
<pb:KR4h0117_WYG_239-8b>¶
　　　客中即事次韻元復初郊行¶
急雨連宵井也渾城居寥落似山村停披儘看書堆案¶
絶飲空餘酒滿樽日有虚皇相伴侶時逄嘉客細評論¶
青燈一室長如晝未覺門前四野昏¶
客中又過二分春聞道千紅百紫新雨到庭隅長芳草¶
日窺窗隙弄游塵懸知萬里只如此孤坐一堂還可人¶
不信却須凌倒景九天樓閣倚長身¶
　　　用魯山叚錄事和李僉士丁麻姑韻時叚奉憲¶
<pb:KR4h0117_WYG_239-9a>¶
　　　　檄賑濟¶
吚軋籃輿從事衫泥途滑滑石巉巉急援野莩填溝壑¶
敢避行難似隴函春氣頓囘萎草木長林驚見古松杉¶
一夫弗獲真吾愧誰道魯山非傅巖¶
　　　立春日寓北方賦雪詩¶
臘轉洪鈞歲巳殘東風剪水下天壇賸添吳楚千江水¶
壓倒秦淮萬里山風竹婆娑銀鳯舞雲松偃蹇玉龍寒¶
不知天上誰横笛吹落瓊花滿世間¶
<pb:KR4h0117_WYG_239-9b>¶
　　　夜坐¶
物情堪適更誰禁草際螢飛鳥宿林魯叟邇來無夢寐¶
蜀莊今去只㝠沈客中又見秋風起夜半初聞木葉吟¶
凉意逼人眠不得坐看孤月到天心¶
　　　送幾泉石上人南歸¶
春風吹醒泉石夢一錫飛來到日邊世界空花俱幻爾¶
家山老木故依然飄飄去住雲歸岫處處圓明月在天¶
亦欲從師了耕種縣南村外有良田¶
<pb:KR4h0117_WYG_239-10a>¶
　　　九臯亭¶
亭臯界分與天寛小小園林望轉安門外圖書聊作府¶
庭前花卉静宜欄清懷不遣塵埃到好句留將久遠看¶
放鶴從教雲裏去也應囘顧此江干¶
　　　詠疊葉梅¶
羅浮夢斷杳無蹤氷雪仙姿兩兩逢綸袂怯单寒後襲¶
粉粧嫌薄曉來濃迎風一笑知顏厚隔水相看見影重¶
道眼只將平等視玉環飛燕總芙蓉¶
<pb:KR4h0117_WYG_239-10b>¶
　　　道山作¶
囘環湖水帶溪灣彷彿瀛洲海島間地上雲烟接天界¶
壺中日月照人寰百年竹木青春在一院香風白晝閒¶
只怕名韁牽引出䨇成悵望幾時還¶
　　　題閤皂山¶
漢吳仙跡兩峰齊欲拾瑶華路恐迷寶殿青紅疑地湧¶
林巒蒼翠接天低九重香案分雲篆八景琅函記玉題¶
仙鶴翔空清似水歩虚聲在朶雲西¶
<pb:KR4h0117_WYG_239-11a>¶
　　　寄題無波亭¶
長江遠壑幾颷廻雪屋銀山巨艦摧最喜此中澄一鏡¶
微風不動月常來¶
　　　建康西江避暑用滕王霄韻贈章如山¶
石頭城下看青山羨殺浮雲終日閒寄語醉中彭澤令¶
如何飛倦始知還¶
　　　題山水手巻¶
家在江南山水村黄塵陌上兩眸昏偶然此景夢中見¶
<pb:KR4h0117_WYG_239-11b>¶
歸路迢迢欲斷魂¶
　　　題桃源春曉圖¶
朦朧曉色破初春一洞桃花樹樹新此景世間真箇有¶
只今云作捕魚人¶
　　　奉題樵雲吟藁以畀其子¶
讀盡樵雲野叟詩樵歌猶似入雲時歌聲未共樵柯爛¶
底處樵家有此兒¶
　　　題溪南烟雨圖¶
<pb:KR4h0117_WYG_239-12a>¶
小小溪南五畝宫等閒袖手睇遥空春風楊栁梧桐月¶
絶似垂竿烟雨中¶
　　　和逯公謹¶
蕭然非俗亦非僧尚被紅塵浣姓名辜負東籬今歲菊¶
客窗晨樹聴雞鳴¶
　　　方壺圖(并序/)¶
　　蒼厓周氏為其徒羅季安畫方壺圖且畀故¶
　　相信公遺墨二紙連作一軸臨川吳某賦詩¶
<pb:KR4h0117_WYG_239-12b>¶
　　曰¶
信是蒼厓畫作仙等閒幻出小羅天太師鐵畫家藏舊¶
雲黯烟昬四十年¶
　　　又¶
忠臣死去去成仙住在方壺大洞天此境移來落塵世¶
也留遺跡伴千年¶
　　　贈碧溪相¶
溪水無心管是非臨溪照影笑山雞滿身文彩翻成誤¶
<pb:KR4h0117_WYG_239-13a>¶
虚影何堪炫碧溪¶
　　　彭澤遇成之之京都(有序/)¶
　　余有集賢之命與脩撰虞伯生俱乗驛而北于¶
　　彭澤解后曹成之訓導將觀上國為賦此¶
人世茫茫名利塲青年快意一觀光顧余白髪歸來晩¶
羞過淵明五栁庒¶
　　附楊載詩¶
　　　東山詩為葉子實賦¶
<pb:KR4h0117_WYG_239-13b>¶
東山高幾許上有浮空雲葉君居其間好道夙所聞窮¶
年絶人事矻坐攷遺文松關晝常掩石田朝自耘葆真¶
去汨昏養息襲氤氲軒冕有遺榮高舉謝世紛悠悠阻¶
林莽長與麋鹿羣由來巢許臣不事堯舜君¶
　　　偶題¶
叢生園中草蔚蔚𡡾幽姿乘時各敷榮皓色被緑枝似¶
有微香發秋風輙吹之入人襟袖中亦復可憐兹詰朝¶
歩荒畦莖葉稍離披飄零即已矣霜露不爾私榮悴既¶
<pb:KR4h0117_WYG_239-14a>¶
有時小大何異而幸愛七尺軀天道信難欺¶
　　　夏夜偕田郎中宿子元家田君有詩因韻¶
長日氣甚昏欲睡不可忍薄暮更飲酒趣取太白引坐¶
久輙醒然累語加况矧高情逸世表遂使名迹泯彼人¶
較是非達者但微哂交遊半天下公輩獨英敏¶
　　　贈執中允上人¶
南山多白雲澶漫寒巖谷中有龎良叟寂寞卧林屋前¶
門種高松後戸植幽竹孤風相纒繞波濤驚蕩沃梵文¶
<pb:KR4h0117_WYG_239-14b>¶
五千卷誦説盡精熟時時發清唱鏗鏘擊金玉伊余走¶
海内一見輙歎服願言從之遊淡泊心自足¶
　　　靈龜篇為陳渭叟作¶
蒼龜生山中深阻絶中道不飲亦不食靈和内自抱姬¶
休凝神液岩上産芝草支干集五采相射顔色好彼遊¶
江海上作計苦不早一罹豫且罔性命莫能保歸遺宋¶
元君天意資探討築宫脩祠祭相承以為寶神者固如¶
斯遺骨易枯槁古聞䝉莊氏苦語欲相曉持為衛生經¶
<pb:KR4h0117_WYG_239-15a>¶
千載長不老¶
　　　次韻虞彦高遊陽明洞¶
憶昔神禹奠九州兹山㑹計功始休諸侯玉帛渺何許¶
但見萬水從東流衣冠永閉陽明洞夜聞鬼哭巖之幽¶
珠宫貝闕號龍瑞天造地設非人謀槎枒怪樹凍不死¶
化作千丈蒼玉虬丹洞呀然仙掌裂翠峰巧矣蛾睂脩¶
梅梁飛去鐵鎖斷往往雷雨生靈湫軒轅緱神極秘怪¶
海上笙鶴時相投平生閉門讀史記子乃探穴先吾遊¶
<pb:KR4h0117_WYG_239-15b>¶
明當挾子騎汗漫題詩更在最上頭¶
　　　次韻題慈照寺浪紋石¶
山前流水響急灘崖崿齟齬險且艱直上正&KR0685;梢赤水¶
波陁漫漫龍背起幽阻之間有竒石洶若北風吹海立¶
滄海飛塵事有徴遂使喧豗化㝠寂開闢六萬四千歲¶
浩浩洋洋不休息雖有好事者為之不似大造無㾗迹¶
我行見之頗愕然袖觴戲欲取涓滴僧堂托宿語不眠¶
竟暮禮取生公禪意外竒崛當眼前䟦渉無負兩足趼¶
<pb:KR4h0117_WYG_239-16a>¶
君家住時宅通𨞬何如金堂友羣仙㑹見石髓流為泉¶
何事更種東臯田子能食之可長年¶
　　　題華岳江城圖¶
華岳能詩世有名學畫丹青亦豪放此圖以寫安慶城¶
雉堞樓臺儼相向北風將至江靣黑千艘萬艘爭避匿¶
滄溟涌溢水倒流南嶽動搖天柱側蛟龍戲落秋潭底¶
素練平鋪八千里時清好作釣魚翁閒弄輕舟烟霧裏¶
　　　神馬歌次韻陳元之¶
<pb:KR4h0117_WYG_239-16b>¶
神馬來日崑崙西有足未始行沙泥朝趨欲出飛鳥上¶
夕逝直與奔星齊緑鬃半散挿䨇耳赤汗交流攢四蹄¶
風神秀猛陿天地豈顧燕蔡并渠黎時時牽浴臨清溪¶
對人誇殺黄須奚玉沙之禾中芻秣不囓堤頭枯草梯¶
與君側耳聴長嘶凡馬不聞生駚騠¶
　　　題秋雨長吟圖¶
雨暗秋天黒如墨窮居茅屋無擔石終日長吟復短吟¶
吟罷令人轉悽惻饑猿抱樹屈䨇肘病鶴拖泥垂兩翼¶
<pb:KR4h0117_WYG_239-17a>¶
何當策杖過溪頭要看南山新翠色¶
　　　錢塘懷古¶
山廻禁籞入雲長無復陳兵衛兩廂千古金鐘埋野草¶
萬年珠樹落秋霜龍文不徙陽人聚鳥篆終降軹道旁¶
九市塵埃來衮衮一江波浪正茫茫¶
　　　其二¶
化人宫闕被層阿棟宇高低若湧波翠石文章書日月¶
寶珠光燄燭山河空桑説法黄龍聴貝葉翻經白馬䭾¶
<pb:KR4h0117_WYG_239-17b>¶
誰謂一無超衆有只今塵土重來過¶
　　　寄劉師魯¶
想君遊宦處正直洞庭湖落日波濤壯晴天島嶼孤舟¶
航通漢沔風物覽衡巫天下文章敝非君孰起余¶
　　　奉題伯父䨇峰樵隠¶
山出䨇峰秀溪流一𣲖清土風存禮譲人事省將迎路¶
逐高低過田隨早晩耕家林有如此南望每關情¶
　　　其二¶
<pb:KR4h0117_WYG_239-18a>¶
童稚離桑梓猶能憶故山雲峰垂白脚蘚石露蒼顔揷¶
架詩書富應門禮義閑緑林遺我恨囘首淚瓓珊¶
　　　其三¶
草滿三春緑山留萬古青呼兒欣解意應俗惮勞形採¶
菌敲寒木收魚照夜汀祗應老崖谷束帯尚論經¶
　　　竹樹圖¶
荆棘䝉籠迷竹樹亂堆古石蒼苔䕶縱獵青郊懷舊路¶
躍馬重岡追狡兎箭翎落地無尋處¶
<pb:KR4h0117_WYG_239-18b>¶
　¶
　¶
　¶
　¶
　¶
　¶
　¶
　石倉歴代詩選巻二百三十九¶
