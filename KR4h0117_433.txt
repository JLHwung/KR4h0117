# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:21.058523
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百三十三
<pb:KR4h0117_WYG_433-1a>¶
欽定四庫全書¶
　石倉歴代詩選巻四百三十三¶
　　　　　　　　　　　　明　曹學佺　編¶
　明詩次集巻六十七¶
　　鄒智¶
　　　送客南征¶
疎雨不復月蟋蟀空自鳴出門送佳客正值新月晴月¶
晴已足嘉况復驚波平君知愛月意莫惜清宵征¶
<pb:KR4h0117_WYG_433-1b>¶
　　　槐隂午坐¶
溽暑渾如蒸槐隂殊可愛招邀館中英趺坐一解帶蟻¶
戰疑有屯鳥度知無礙煩襟聊爾清吏胥趣晩㑹¶
　　　九日寫懐(五章/)¶
秋風策策鳴秋水盈盈隔抱膝坐虚齋有懐長自結(一/解)¶
昨日楚人來前日巴人到入門問蒼生蒼生日凋耗(二/解)¶
翦爪宜及膚割髮宜及體食肉者何人視之如逆旅(三/解)¶
茱萸賜朝士一士分一枝君恩豈不濃民瘼誰當醫(四/解)¶
<pb:KR4h0117_WYG_433-2a>¶
東隣有醇酒可以澆清愁蒼生倚大臣不必書生憂(五/解)¶
　　　送吳獻臣令順徳¶
熠燿非自然蝙蝠非自沸盈盈天地間孰非竒文字君¶
侯人中英經綸有高致欲分四海憂當自一邑試¶
　　　送人作縣丞¶
作縣如作室作官如作工斧者奔而西鋸者趨而東執¶
事雖不齊所期在成功君本蜀中彦素以才自雄我觀¶
吞吐間絶非吴下䝉今承梓人㫖百里生斤風有玉正¶
<pb:KR4h0117_WYG_433-2b>¶
當錯有刀正當礱勿論地煩簡勿計位卑崇但令間架¶
立也足為帡幪¶
　　　晴郊觀麥¶
天街小雨連三日坐聽一鳩鳴午寂暖風忽放青山紅¶
滿眼春光濃欲滴呼童羈我槽下騮散出晴郊破愁的¶
郊東行盡復郊西罏錘仰見乾坤力大麥芃芃碧浪翻¶
小麥離離翠雲羃今年定合成豐年不須更簡金穰厯¶
憶昔關中惡颷起赤血横流㡬千里草根木葉饑莫充¶
<pb:KR4h0117_WYG_433-3a>¶
壯者流移羸者死翦爪割髪雖殷勤終是車薪㸃杯水¶
恭惟帝徳同天徳一氣薰蒸釀牟麥黄童白叟生意饒¶
笑舞笑歌逰化國小臣坐頌歌太平憂深慮逺歌難成¶
人之應天曰五事天之示人曰五行憂勤或以咎徴起¶
逸樂或以休徴生君不見漢家文帝之世多災異武帝¶
之世多祥禎¶
　　　清江捕魚圖¶
江水生江月起青簾白舫江風駛江頭老翁披短簑獨¶
<pb:KR4h0117_WYG_433-3b>¶
泛江心羨魚美大張一網羅羣魚羣魚湧出清江裏勇¶
者傷於鉤貪者傷於餌起者如浮𤓰落者如沈李入者¶
困而怒出者躍而喜大者三尺五尺長小者七寸八寸¶
止老翁一縱仍一擒網大魚多莫能紀須臾捲盡千頃¶
波勢及馮夷也披靡我聞董生嘗有言羨治羨魚同一¶
理¶
　　　題資軒卷¶
貢資章流益長奎資璧光益宻人資人學益深資軒居¶
<pb:KR4h0117_WYG_433-4a>¶
士知此意盡日凝香延客至¶
　　　送劉汝徳還蜀¶
兩地八十里忍看生别離㝡知憂道切不是愛山痴晩¶
雨雖微急晨光本自熹明年二三月正是望君時¶
　　　上林春色¶
今年春色麗最是上林明暖日崇桃映疎星積李横碧¶
雞臨水舞黄鳥逐人鳴隨處能粧㸃東風不世情¶
　　　題松泉卷¶
<pb:KR4h0117_WYG_433-4b>¶
嶺樹重重合江流曲曲深亂雲時出沒寒月夜浮沈飛¶
鳥爭深港㳺魚渡宻林黒龍渾不起時復抱珠吟¶
　　　太液池觀蓮¶
鳳輦初臨太液池池中君子肅朝儀清香冉冉風舒巻¶
疎影沈沈月正欹抱負胸中應有實經綸天下豈無絲¶
太平更得君王寵萬種繁華總不知¶
　　　新燕¶
白玉堂開日正遲瞥然驚覩燕雙飛荼䕷架逺和煙度¶
<pb:KR4h0117_WYG_433-5a>¶
玳瑁梁高戴月歸小掠芹泥猶怯冷初沾杏雨未生肥千¶
言萬語無人㑹只付東風主是非¶
　　　和賞菊韻¶
寫盡寒煙與敗膠愛花寧厭賞花勞酒兵入陣霜初破¶
萟匠登壇月正高絶俗自宜蓮並價策勲當與杞同曹¶
故知逸興真難盡更約明年共和陶¶
　　　金井山居次韻¶
鐵杖何年入此山今人居是古人菴春風小圃修花史¶
<pb:KR4h0117_WYG_433-5b>¶
落日疎林縱手談放鶴亭高塵網斷聽鶯槁近野情酣¶
莫辭老背尋常炙寒露侵陵恐未堪¶
　　　非所寫懐¶
朝野方傳英主事安危寧係小臣身銀山鐵壁雖難動¶
玉色金聲本易親人到白頭終有盡事垂青史定誰真¶
夢中不識身羈繫又逐東風入紫宸¶
　　　辭朝¶
雲韶聲靜拜彤墀轉覺嬋媛不自持罪大故應誅兩觀¶
<pb:KR4h0117_WYG_433-6a>¶
網疎猶得竄三危盡披肝膽知何日望見衣裳只此時¶
但碩太平無一事孤臣萬死更何悲¶
　　　留别王守禦¶
月朗風清水手多孤舟不發復如何邊無急報将軍醉¶
嶺有微霜吏目過薏苡豈能誣馬援茘枝久矣待東坡¶
人生去住真如夢對酒惟應發浩歌¶
　　　巡海呈周文郁¶
逢一疎林酒一行侍兒親倚櫂歌聲昔聞海水如天逺¶
<pb:KR4h0117_WYG_433-6b>¶
誰放山花似火明煙外孤㠶風正駛苔中欹枕夢初成¶
細看斗笠非難製莫遣烏紗累此生¶
　　　除夕¶
病客居窮海今年是兩年高堂當此夕相對又澘然¶
　　　舟中漫行¶
淡煙疎雨夢初還自起推篷看逺山漁父不知天早晚¶
祇随鷗鳥下前灣¶
　　　和石齋先生見寄¶
<pb:KR4h0117_WYG_433-7a>¶
山亭水閣此何春瘦馬猶存踣鐵身珍重東風休料峭¶
今年花比去年貧¶
　　　夜泊馬寧呈胡用晦吳獻臣¶
逺臣不與近臣同但愛花枝照眼紅莫道夜深無酒賣¶
蛋家船在岸之東¶
　　　其二¶
白舫青簾㡬夜同洞簫聲裏海雲紅百年身世知何處¶
笑倚梅花月正東¶
<pb:KR4h0117_WYG_433-7b>¶
　　蔡清¶
　　　送黄邦瑞還廣¶
抱病日㷀㷀君今又逺行斯文諒有味分手能無情栁¶
色纔沾白稍頭已轉青百年真轉轂何者慰平生¶
　　　第一山和胡太守¶
予登第一山自覺衆山小日起海門騰雲連邊樹杳物¶
情随運遷元化無時了寸進猶未能懐哉愧不少¶
　　　題盛用陽師省巻¶
<pb:KR4h0117_WYG_433-8a>¶
我覽師省字惕然中不寧悠悠老将至省身愧未能惟¶
今有盛氏乃能上師曾師曾固非難師曾亦豈易省身¶
勿泥三随地安著已柔者思不随剛者思不厲操術必¶
求精一息不容已此心貫萬端疑即當時唯人品夫何¶
常希曽亦曾矣¶
　　　題雲谷室¶
山矗矗水簇簇白雲一片卧空谷卧空谷兮渾無心乗¶
風起兮應為霖¶
<pb:KR4h0117_WYG_433-8b>¶
　　　題商山四皓圗¶
鄒魯儒生落秦火諸公正在山中卧咸陽宫殿三月紅¶
諸公洞裏自春風馬上英雄饒善罵罵聲不到商山下¶
獨憐帝子意来䖍一至漢廷力回天君不見李斯韓彭¶
皆葅醢秦皇漢帝亦安在當年商山四老翁至今人間¶
想丰采¶
　　　畫圗景¶
崇山巍巍矗天起根盤不知㡬千里萬木羣然山之巔¶
<pb:KR4h0117_WYG_433-9a>¶
大者明堂棟堪擬逺山其勢浸微茫雙峰直豎青雲裏¶
丈人結廬擅山光閒来攜杖何徜徉翹然矯首青雲外¶
意欲乗風至帝旁¶
　　　别鄒汝愚謫雷州吏目¶
慷慨出門去默與千秋期飽喫恵州飯少和淵明詩¶
　　　哀汝愚二首¶
天地元無情汝愚信死矣舉世嗤笑之吾獨不如爾¶
年少心更赤竟以死遐荒英魂飄何許碩返托班行¶
<pb:KR4h0117_WYG_433-9b>¶
　　　題鄭驛丞髙岡九老圗¶
擾擾塵途二十秋歸心今已托東流披圗喜見林間叟¶
極目雲山興不收¶
　　陳琛¶
　　　春晴對酒簡王閒齋¶
平生負戰藝自擬無遺鏃不侯由数竒利穎徒為禿采¶
芳入儒林嵗晚逞幽獨峩冠談唐虞發我十年讀春風¶
與時雨英俊任薫沐逍遥吏隠兼清寧天與福何日訪¶
<pb:KR4h0117_WYG_433-10a>¶
子真恵陽見鄭谷¶
　　　樗庭為同年丁敬夫先翁賦¶
江水西来深復深老翁江上看浮沈也知渴飲止滿腹¶
時取津津澆杏林人将杏花比仙島花實長春雨露好¶
翁言吾庭更有樗百年欲與吾俱老萬丈絲綸收釣竿¶
倚樗長嘯揺金山庭中步影蒼苔滑感慨人間行路難¶
路難祇應樗下息忽見新槐長百尺車盖亭亭䕃道旁¶
樹木真為人愛惜世人疑天感應迂鑽核能留杏一株¶
<pb:KR4h0117_WYG_433-10b>¶
槐隂寫入樗庭巻始信隂功果有無¶
　　　燕歌巻為祝秀才題¶
憶昔少年膽氣麤羞為弱女具睂鬚張拳直欲攖猛虎¶
開眼何曽見俗夫年来英氣消磨盡事不能平唯有忍¶
時逢徭僚肆撞突和顔温詞謝不敏男兒胸中富甲兵¶
善蔵其用用斯精動在九天蔵九地機緘誰㑹測沈㝠¶
素冠白衣易水上周身先已失屏障好勇由来笑匹夫¶
北風蕭蕭空悲壮越人来燕作燕歌慷慨激烈恨何多¶
<pb:KR4h0117_WYG_433-11a>¶
有疾未必非君福美玉正應山石磨與君美酒博君笑¶
丁寧莫學我年少燕歌為我轉和平髙笻從此生清妙¶
　　　春晴對酒簡王閒齋¶
積雨傷春半忽晴欣日遲江山皆景色花草自天時獨¶
飲吾難醉有懐君未知何時同舊榻清語破前疑¶
　　　送吳司訓擢羅城教諭¶
對花呼酒數留客索詩頻談笑真驚座風流逈出塵車¶
圎何擇地春好總宜人聞說羅城栁年来亦轉新¶
<pb:KR4h0117_WYG_433-11b>¶
　　　金陵别諸朋舊往淮安至江上有所思¶
黯黯一年别迢迢千里行論交期晚節顧我自多情涉¶
世防深阱看山憶舊盟誰為元徳秀眉宇向人情¶
　　　其二¶
百年将欲半一藝不能長進徳慙多病觀書苦健忘情¶
真時忤俗意豁轉成狂蘧瑗吾師也知非且自强¶
　　　丁亥元旦試筆¶
豔豔燈花發霏霏江雨勻栁從梅作色人與物俱春拜¶
<pb:KR4h0117_WYG_433-12a>¶
起勤雙膝歡呼動四隣酒盃三百後靜坐養吾真¶
　　　送劉司訓遷合江掌教且便道還萬安¶
秋聲入井梧凉氣生髙竹欲别此先生稍煩我心曲光¶
風久在閩化雨将行蜀歸去近重陽清樽還對菊¶
　　　贈髙抑齋太守¶
松柏挺澗幽果有二千尺古貌閱嵗年何曾改今昔逍¶
遥陶隠居杖履散蹤跡聞風愛厥聲不說堪柱石¶
　　　其二¶
<pb:KR4h0117_WYG_433-12b>¶
人生在世間談笑無百年百年亦瞬息生理忽茫然惟¶
有桐鄉愛廟食自綿綿天地同悠久詎肯稱神仙¶
　　　其三¶
翬飛甚峻整上界真人居其奈為官府案牘日紛如終¶
日勤視聽耳目不能虛何如作散仙杖履自徐徐¶
　　　其四¶
鳳陽中都地山水秀而平赤氣光騰後猶能生俊英五¶
馬亦髙貴一笑澹無榮乃知天下士但欲乞身輕¶
<pb:KR4h0117_WYG_433-13a>¶
　　　其五¶
東溪通黄河萬里自天上飲流尋其源月掬光在掌九¶
曲来棹歌靜夜得清響光霽正無邊勞我馳夢想¶
　　　甲戌下第三月二十四日出張家灣¶
聞説春歸已有期可人春色亦應稀客思逺道催行急¶
舟遶長灣故去遲江上一樽忘獨老天涯何處覔相知¶
懐中多少平生夢說向癡人恐未宜¶
　　　下邳晚泊¶
<pb:KR4h0117_WYG_433-13b>¶
逺嶂依依起夕氛長河滚滚自天渾圯邊取履憐孺子¶
天下英雄識使君千載功名惟故蹟㡬人夢想不浮雲¶
月中光景應無限清借人間知㡬分¶
　　　次韻題小丹丘¶
白雲縹渺四時留青壁迴環儘自幽露竹珠涵滄海月¶
風松波撼洞庭秋窩中巳足逍遥樂頂上還堪汗漫逰¶
待看羽翰生白日人間始信有丹丘¶
　　　晚步玉河橋有懐¶
<pb:KR4h0117_WYG_433-14a>¶
芳草萋萋萬里同逺逰誰敢恨東風得官更覺貧中味¶
經亊方知静處功城外好山来紫翠河邊細水入玲瓏¶
美人胸次無沾染顔色猶應似舊紅¶
　　　寓金臺遣懐¶
銷除舊恨出新篇轉覺情多不入禪望逺可堪雲隔水¶
思歸正有日如年生憎不飲花渾醉偏愛無愁栁欲眠¶
風雨也應知客意曉来收拾作晴天¶
　　　送潘東崖助教¶
<pb:KR4h0117_WYG_433-14b>¶
古道蓁蕪今㡬秋飛花盡逐水東流王門莫笑徒工瑟¶
野渡行看欲放舟方寸地中收汗馬五車書裏破全牛¶
平生我愛真豪傑不數文章誰最優¶
　　　茂松清泉圗為潘東崖賦¶
逍遥谷裏自容身此老當年亦識真白眼那堪常對客¶
青山終是不生塵微風入樹琴清耳積石眀泉玉可人¶
都付東崖長作主多應借我往来頻¶
　　　送林君信巡按江西¶
<pb:KR4h0117_WYG_433-15a>¶
劍鋒耿耿逼虹霓髙枕時聞半夜雞騰踏忽驚空冀北¶
激揚先喜到江西鵝湖水滿魚爭躍鹿洞雲深路不迷¶
如此湖山閒一賞就中更有上天梯¶
　　　一峰亭為鄉同年方世元尊甫侍御作¶
松竹交青逺映空梅花時見白重重小車花外開三徑¶
髙枕亭前見一峰獨樂人應識司馬上床我已厭元龍¶
登臨剰有平生屐留與仙郎躡舊蹤¶
　　　贈蔣悟非¶
<pb:KR4h0117_WYG_433-15b>¶
秋發鱸蓴野色開故人江上賦歸来覺非正喜今朝是¶
忤俗休生舊日倩到處煙波横釣艇有時風月上瑶臺¶
人生如此須知足管甚經綸屈大才¶
　　　庚辰季夏南都即事¶
誰将大有卜今年春種初苗旱可憐受暑苦焚唯問馬¶
從公弗息㡬歸田流離有態堪圗畫慟哭無聲到管絃¶
萬頃煙波舟一葉何人正在白鷗邊¶
　　　立春後到淮安夜坐書懐¶
<pb:KR4h0117_WYG_433-16a>¶
欲借春風一解顔春来正在舳艫間嚴持酒戒偏能飯¶
稍放書程亦自閒心裏有天堪白日眼中何地不青山¶
千週未了㕘同契一炷清香坐夜闌¶
　　　題雲深處小景¶
是處山深雲更深憑誰說與總無心全因俗客都迷路¶
時為蒼生欲作霖静映方塘惟旱畆髙臨絶壁亦千尋¶
優㳺更逐南溪水流向人間覔賞音¶
　　　寓金陵感秋¶
<pb:KR4h0117_WYG_433-16b>¶
俯仰周旋强作顔将心能得㡬時安讀書盡說居官易¶
得路方知涉世難三徑西風黄菊瘦一天秋水白鷗寒¶
易圗元有真消息姤復中間子細看¶
　　　乙酉元日病中試筆寄田南山王一臞¶
昨夜東風入敝廬曉来門外見新符山茶映水回春色¶
樽酒招人起病夫破戒一斟将興發從渠三勸覔愁無¶
意中我了南山老應有盃盤對老癯¶
　　　元夕僧房獨坐¶
<pb:KR4h0117_WYG_433-17a>¶
輕風入樹晩蕭蕭僧院松關坐寂寥野外無人堪笑語¶
静中随地足逍遥殘編漫對皆燈火清韻微吟當管簫¶
此是元宵真樂亊樓臺爭得羨岧嶤¶
　　　喜雨録呈謝松澗分守¶
年来學稼事西疇四體徒勤亦半收誰謂乾封係天意¶
吾将辟穀與仙逰春風滿袖来天使甘雨随車喜澤流¶
分付家僮多種秫陶翁行醉菊花秋¶
　　　平寇二首為聶分巡賦¶
<pb:KR4h0117_WYG_433-17b>¶
許多英偉説前籌遥望前鋒氣即收可是赤眉真有力¶
祇因白面自深憂何人發憤身皆膽一道淒清月滿秋¶
百萬農夫喧笑口誰家雞犬不蒙庥¶
　　　其二¶
法司兵法信如何曽拜當年馬伏波銅柱嵯峨凌石塔¶
瘴江明淨出煙蘿歸田老叟無稱頌入樹秋聲當凱歌¶
我在滄洲聞信息也攜樽酒舞漁簑¶
　　　題筍江清泛圗¶
<pb:KR4h0117_WYG_433-18a>¶
五月清溪已得秋小舟蕩漾在中流荘生久解濠梁意¶
何處江山不自由¶
　　　思過亭¶
林野生来失佩韋回頭四十九年非故鄉寸地堪思想¶
莫戀并州不肯歸¶
　　　蘭畹¶
獨清獨醒思幽幽中夜無為獨逺逰盡道屈平逺不死¶
至今蘭畹在湘流¶
<pb:KR4h0117_WYG_433-18b>¶
　　　與髙太守索厯日¶
詩書筆硯帶煙霞寂寞紫扉自一家要看好春無厯日¶
漫将消息問梅花¶
　　　贈二守李春江¶
彭蠡春深不可涯小姑江上立崔嵬東西賈客傾囊出¶
祇見漁船載雪歸¶
　　　次韻朱教諭題邑庠講堂¶
掃地焚香澹得清眼中何物勝明經劉郎到此應為主¶
<pb:KR4h0117_WYG_433-19a>¶
莫遣苔荒百畝庭¶
　　　其二¶
坐穩蒲團想太清先天畫外得全經四時長覺春無恙¶
誰訝秋深草滿庭¶
　　　其三¶
芙蓉擎露出輕清不用研朱碎㸃經最笑仙人知我淺¶
時来教取讀黄庭¶
　　　與郭長洲年兄¶
<pb:KR4h0117_WYG_433-19b>¶
清淮去嵗憶同舟楓落吳江又一秋莫怪道人情亦冷¶
曽随孤月到長洲¶
　¶
　¶
　¶
　¶
　¶
　石倉歴代詩選巻四百三十三¶
