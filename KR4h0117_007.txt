# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:09.525144
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷七
<pb:KR4h0117_WYG_007-1a>¶
欽定四庫全書¶
　石倉歴代詩選巻七¶
　　　　　　　　　　　　明　曹學佺　編¶
　梁詩一¶
　　武帝(姓蕭氏諱/衍字叔逹)¶
　　　芳樹¶
緑樹始搖芳芳生非一葉一葉度春風芳華自相接雜¶
色亂參差衆花紛重疊重疊不可思思此誰能愜¶
<pb:KR4h0117_WYG_007-1b>¶
　　　有所思¶
誰言生離乆適意與君别衣上芳猶在握裏書未滅腰¶
間雙綺帶夢為同心結常恐所思露瑤華未忍折¶
　　　雍臺¶
日落登雍臺佳人殊未來綺窗蓮花掩網戸琉璃開䒠¶
葺臨紫桂蔓延交青苔月沒光隂盡望子獨悠哉¶
　　　河中之水歌¶
河中之水向東流洛陽女兒名莫愁莫愁十三能織綺¶
<pb:KR4h0117_WYG_007-2a>¶
十四採桑南陌頭十五嫁為盧家婦十六生兒字阿侯¶
盧家蘭室桂為梁中有鬱金蘇合香頭上金釵十二行¶
足下絲履五文章珊瑚掛鏡爛生光平頭奴子擎履箱¶
人生富貴何所望恨不早嫁東家王¶
　　　東飛伯勞歌¶
東飛伯勞西飛燕黄姑織女時相見誰家兒女對門居¶
開顔發豔照里閭南忩北牖挂明光羅帷綺帳脂粉香¶
女兒年幾十五六窈窕無雙顔如玉三春已暮花從風¶
<pb:KR4h0117_WYG_007-2b>¶
空留可憐誰與同¶
　　　答任殿中宗記室王中書别¶
問我去何節光風正悠悠蘭華時未晏舉袂徒離憂緩¶
容承别酒鳴琴和好仇清宵一已曙藐爾泛長洲眷言¶
無歇緒深情附還流¶
　　　首夏泛天池¶
薄遊朱明節泛漾天淵池舟楫互容與藻蘋相推移碧¶
沚紅菡萏白沙青漣漪新波拂舊石殘花落故枝葉軟¶
<pb:KR4h0117_WYG_007-3a>¶
風易岀草密路難披¶
　　　登北顧樓¶
歇駕止行警迴輿暫游識清道廵丘壑緩步肆登陟雁¶
行上差池羊腸轉相逼歴覽窮天步矖矚盡地域南城¶
連地險北顧臨水側深潭下無底髙㟁長不測舊嶼石¶
若構新洲花如織¶
　　　代蘇屬國婦¶
良人如我期不謂當過時秋風忽送節白露凝前基愴¶
<pb:KR4h0117_WYG_007-3b>¶
愴獨涼枕慅慅孤月帷忽聽西北雁似從東海湄果銜¶
萬里書中有生離辭惟言長别矣不復道相思胡羊乆¶
剽奪漢節故支持帛上看未終臉下涙如絲空懐之死¶
誓逺勞同穴詩¶
　　　古意¶
飛鳥起離離驚散忽差池嗷嘈繞樹上翩翩集寒枝既¶
悲征役久偏傷壠上兒寄言閨中妾此心詎能知不見¶
松蘿上落葉恨不移¶
<pb:KR4h0117_WYG_007-4a>¶
　　　擣衣¶
駕言易水北送别河之陽沈思慘行鑣結夢在空牀既¶
寤丹緑謬始知紈素傷中州木葉下邊城應早霜隂蟲¶
日慘烈庭草復芸黄金風徂清夜明月懸洞房嫋嫋同¶
宫女助我理衣裳參差夕杵引哀怨秋砧揚輕羅飛玉¶
腕弱袖低紅妝朱顔日已興盼睇色增光擣以一匪石¶
文成雙鴛鴦制握斷金刀薫用如蘭芳佳期久不歸持¶
此寄寒鄉妾身誰與容思君苦入腸¶
<pb:KR4h0117_WYG_007-4b>¶
　　　織婦¶
送别岀南軒離思沈幽室調梭輟寒夜鳴機罷秋日良¶
人在萬里誰與共成匹願得一迴光照此身與疾君情¶
倘未忘妾心長自畢¶
　　　七夕¶
白露月下團秋風枝上鮮瑤臺含碧露羅幕生紫烟妙¶
會非綺節佳期乃涼年玉壺承夜急蘭膏依曉煎昔悲¶
漢難越今傷河易旋怨咽雙念斷悽悼兩情懸¶
<pb:KR4h0117_WYG_007-5a>¶
　　　邊戍¶
秋月出中天逺近無偏異共照一光輝各懐離别思¶
　　　詠舞¶
腕弱復低舉身輕由迴縱可謂寫自歡方與心期共¶
　　昭明太子(諱統字徳施/武帝長子)¶
　　　三婦豔¶
大婦舞輕巾中婦拂華茵小婦獨無事紅黛潤芳津¶
良人且髙卧方欲薦梁塵¶
<pb:KR4h0117_WYG_007-5b>¶
　　　長相思¶
相思無終極長夜起嘆息徒見貌嬋娟寧知心有憶寸¶
心無以因願附歸飛翼¶
　　　貽明山賓　令曰明祭酒岀撫大藩擁旄推轂¶
　　　　明金拖紫而恒事屢空聞構宇未成今送薄¶
　　　　助并貽以詩云¶
平仲古稱竒夷齊昔擅美令則挺伊賢東秦固多士築¶
室非道傍置宅歸仁里庚桑方有係原生今易擬必來¶
<pb:KR4h0117_WYG_007-6a>¶
三徑人將招五經士¶
　　　開善寺法會¶
栖烏猶未翔命駕岀山莊詰屈登馬嶺迴互入羊腸稍¶
看原藹藹漸見岫蒼蒼落星埋逺樹新霧起朝陽隂池¶
宿早雁寒風催夜霜茲地信閒寂清曠惟道場玉樹琉¶
璃水羽帳鬱金牀紫柱珊瑚地神幢明月璫牽蘿下石¶
磴攀桂陟松梁澗斜日欲隱煙生樓半藏千祀終何邁¶
百代歸我皇神功照不極睿鏡湛無方法輪明暗室慧¶
<pb:KR4h0117_WYG_007-6b>¶
海渡慈航塵根久未洗希霑垂露光¶
　　　同泰僧正講¶
放光聞鷲岳金牒秘香城窮源絶有際離照歸無名若¶
人聆至寂寄說表真㝠能令梵志遣亦使羣魔驚寳珠¶
分水相須彌會色形學徒均染疊遊士譬春英伊予寡¶
空智徒深愛怯情舒金起祇苑開筵慕肅成年鍾儵從¶
變弦朢聚舒盈今聞大林聚浄土接承明掖影連髙塔¶
法鼓亂嚴更雷聲芳樹長月岀地芝生已知法味樂復¶
<pb:KR4h0117_WYG_007-7a>¶
悅𤣥言清何因動飛轡蹔使塵勞輕¶
　　　鍾山解講¶
清宵岀望園詰晨届鍾嶺輪動文學乘笳鳴賓從静暾¶
岀巖隱光月落林餘影糺紛八桂密坡陁再城永伊予¶
愛丘壑登髙至節景迢逓覩千室迤邐觀萬頃即事已¶
如斯重兹遊勝境精理既已詳𤣥言亦兼逞方知蕙帶¶
人囂虚成易屏眺瞻情未終龍鏡忽遊騁非云樂逸遊¶
意欲識箕潁¶
<pb:KR4h0117_WYG_007-7b>¶
　　　𤣥圃講¶
白藏氣已暮𤣥英序方及稍覺螿聲悽轉聞鳴雁急穿¶
池狀浩汗築峰形嶫岋旰雲縁宇隂晚景乘軒入風來¶
幔影轉霜流樹條濕林際素羽翾漪間頳尾吸試欲遊¶
寳山庶攸信根立名利白巾談筆札劉王給兹樂踰笙¶
磬寧止消涓邑雖娱慧有三終寡聞知十¶
　　　晚春¶
紫蘭初葉滿黄鶯弄始稀石蹲還似獸蘿長更勝衣水¶
<pb:KR4h0117_WYG_007-8a>¶
曲文魚聚林暝雅烏飛渚蒲變新節巗桐長舊圍風花¶
落未已山齋開夜扉¶
　　　林下作妓詩¶
炎光向夕斂徙宴臨前池泉將影相得花與面相宜管¶
聲如鳥弄舞袖寫風枝懽樂不知醉千秋長若斯¶
　　　賦書帙¶
擢影兔園池抽莖淇水側朝映岀嶺雲莫聚飛歸翼幸¶
雜緗囊用聊因班女織一合軒羲曲千齡如可即¶
<pb:KR4h0117_WYG_007-8b>¶
　　簡文帝(諱綱字世纉/武帝第三子)¶
　　　上之囘¶
前斾拂囘中後車臨桂宫輕絲駐雲䍐春色繞川風桃¶
林方灼灼桞路日曈曈笳聲駭胡騎清磬讋山戎微臣¶
今拜手願帝永無窮¶
　　　採桑¶
春色映空來先發院邊梅細萍重疊長新花歴亂開連¶
珂往淇上接幰至叢臺叢臺可憐妾當窗望飛蝶忌跌¶
<pb:KR4h0117_WYG_007-9a>¶
行衫領熨斗成褫襵下牀著珠珮捉鏡安花鑷薄晚畏¶
蠶饑競採春桑葉寄語採桑伴訝今春日短枝髙攀不¶
及葉細籠難滿年年將使君歴亂遣相聞欲知琴裏意¶
還贈錦中文何當照梁日還作入山雲重門皆已閉方¶
知留客袂可憐黄金絡複以青絲繋必也為人時誰令¶
畏夫婿¶
　　　從軍行¶
貳師借善馬樓蘭貪漢財前年岀右地今嵗討輪臺魚¶
<pb:KR4h0117_WYG_007-9b>¶
雲望旗聚龍沙隨陣開冰城朝浴鐵地道夜銜枚將軍¶
號令密天子璽書催何時反舊里遙見下機來¶
　　　泛舟横大江¶
滄波白日暉遊子岀王畿旁望重山轉前觀逺帆稀廣¶
水浮雲吹江風引夜衣旅雁同洲宿寒鳬夾浦飛行客¶
誰多病當念早旋歸¶
　　　豔歌曲¶
雲楣桂成户飛棟杏為梁斜牕通蕋氣細隙引塵光裁¶
<pb:KR4h0117_WYG_007-10a>¶
衣魏后尺汲水淮南牀青驪暮當返預使羅裙香¶
　　　和人以妾換馬¶
功名幸多種何事苦生離誰言似白玉定是媿青驪必¶
取匣中釧迴作飾金羈真成恨不已願得路傍兒¶
　　　楚妃歎¶
幽閨情脉脉漏長宵寂寂草螢飛夜户絲蟲繞秋壁薄¶
笑未為欣㣲歎還成戚金簮鬢下垂玉筯衣前滴¶
　　　新成安樂宫¶
<pb:KR4h0117_WYG_007-10b>¶
遙看雲霧中刻桷映丹紅珠簾通曉日金華拂夜風欲¶
知歌管處來過安樂宫¶
　　　雙桐生空井¶
季月雙桐井新枝雜舊株晚葉藏棲鳳朝花拂曙烏還¶
看西子照銀牀繫轆轤¶
　　　烏棲曲¶
浮雲似帳月如釣那能夜夜南陌頭宜城投泊今行熟¶
停鞍繫馬暫棲宿¶
<pb:KR4h0117_WYG_007-11a>¶
青牛丹轂七香車可憐今夜宿倡家倡家髙樹烏欲棲¶
羅帷翠帳向君低¶
織成屏風金屈膝朱脣玉面燈前出相看氣息望君憐¶
誰能含羞不自前¶
　　　隴西行¶
邊秋胡馬肥雲中驚寇入勇氣特無侣輕兵救邊急沙¶
平不見虜嶂嶮還相及岀塞豈成歌經川未遑汲烏孫¶
塗更阻康居路猶澁月暈抱龍城星流照馬邑長安路¶
<pb:KR4h0117_WYG_007-11b>¶
逺書不還寧知征人獨佇立¶
　　　侍遊新亭應令¶
神襟愍行邁岐路愴徘徊遙瞻十里陌傍望九城臺鳯¶
管流虚谷龍騎藉春荄曉光浮野映朝煙承日迴沙文¶
浪中積春隂江上來栁葉帶風轉桃花含雨開聖情藴¶
珠綺札命表英才顧憐碔砆質何以儷瓊瓌¶
　　　登城¶
日影半東簷靖念空杼柚小堂倦縹書華池厭脩竹寂¶
<pb:KR4h0117_WYG_007-12a>¶
寞既寡悰登城望原陸遙山半吐雲嚴飈時響谷靡靡¶
見虚煙森森視寒木落霞乍續斷晚浪時迴復逺矚旣¶
濡翰徒自勞心目短歌雖可裁縁情非霧縠¶
　　　經琵琶峽¶
由來歴山川此地獨迴邅百嶺相紆蔽千崖共隱天横¶
峰時礙水斷㟁或通川還瞻已迷向直去復疑前夕波¶
照孤月山枝斂夜烟此時愁緒密一夕魂九遷¶
　　　旦岀興業寺講詩¶
<pb:KR4h0117_WYG_007-12b>¶
沐芳肅朝帶駕言扺净宫羽旗承去影鐃吹雜還風吴¶
戈夏服箭驥馬綠沈弓水照栁初碧烟含桃半紅由來¶
六塵縛宿昔五纒䑃見鶴徒知謬察象理難同方知恧¶
四辯奚用語三空¶
　　　率爾成詠¶
借問仙將畫詎有此佳人傾城且傾國如雨復如神漢¶
后憐名燕周王重姓申挾瑟曽遊趙吹簫屢入秦玉階¶
遍望樹長廊每逐春約黄出意巧纒絃用法新迎風時¶
<pb:KR4h0117_WYG_007-13a>¶
引袖避日暫披巾疎花映髻揷細佩遶衫身誰知日欲¶
薄含羞不自陳¶
　　　詠内人晝眠¶
北窗聊就枕南簷日未斜攀釣落綺障挿涙舉琵琶夢¶
笑開嬌靨眠鬟壓落花簟文生玉腕香汗浸紅紗夫婿¶
恒相伴莫誤是倡家¶
　　　守東華門開¶
脂車向馳道總轡息中華落闗猶待漏交㦸未通車薄¶
<pb:KR4h0117_WYG_007-13b>¶
雲初啓雨曙色始成霞塹流鋪紫若城風泛橘花絃誦¶
終無取顧已自懐嗟¶
　　　詠美人觀畫¶
殿上圖神女宫裏出佳人可憐俱是畫誰能辯偽真分¶
眀净眉眼一種細腰身所可特為異長有好精神¶
　　　美人晨妝¶
北窗向朝鏡錦帳復斜縈嬌羞不肯出猶言妝未成散¶
黛隨眉廣臙脂逐臉生試將持出衆定得可憐名¶
<pb:KR4h0117_WYG_007-14a>¶
　　　七夕¶
秋期此時浹長夜徙河靈紫烟淩鳯羽紅光隨玉軿洛¶
陽疑劒氣成都怪客星天梭織來乆方逢今夜停¶
　　　詠鏡¶
四銖恒在側誰言覽鏡稀如冰不見水似扇長含輝全¶
開玳瑁匣併巻織成衣脫入相如手疑言趙璧歸¶
　　　詠晚閨¶
珠簾向暮下妖姿不可追花風暗裏覺蘭燭帳中飛何¶
<pb:KR4h0117_WYG_007-14b>¶
時玉窗裏夜夜更縫衣¶
　　　曉思¶
晨禽争學囀朝花亂欲開爐烟入斗帳屏風隱鏡臺紅¶
妝㡬盡涙蕩子何當來¶
　　　愁閨照鏡¶
别來顦顇久他人怪容色只有匣中鏡還持自相識¶
　　　夜遣内人還後舟¶
錦幔扶船列蘭橈拂浪浮去燭猶文水餘香尚滿舟¶
<pb:KR4h0117_WYG_007-15a>¶
　　　春情¶
蝶黄花紫燕相追楊低桞合露塵飛已見垂鈎挂綠樹¶
誠知淇水沾羅衣兩童夾車問不已五馬城南猶未歸¶
鶯啼春欲□無為空掩扉¶
　　元帝(諱繹字世誠/武帝第七子)¶
　　　巫山髙¶
巫山髙不窮迥出荆門中灘聲下濺石猿鳴上逐風樹¶
雜山如畫林暗澗疑空無因謝神女一為出房櫳¶
<pb:KR4h0117_WYG_007-15b>¶
　　　隴頭水¶
銜悲别隴頭闗路漫悠悠故鄉迷逺近征人分去留沙¶
飛曉成幕海氣旦如樓欲識秦川處隴水向東流¶
　　　闗山月¶
朝望清波道夜上白登臺月中含桂樹流影自徘徊寒¶
沙逐風起春花犯雪開夜長無與晤衣單誰為裁¶
　　　燕歌行¶
燕趙佳人本自多遼東少婦學春歌黄龍戍北花如錦¶
<pb:KR4h0117_WYG_007-16a>¶
𤣥菟城前月似蛾如何此時别夫婿金羈翠眊往交河¶
還聞入漢去燕營怨妾愁心百恨生漫漫悠悠天未曉¶
遙遙夜夜聽寒更自從異縣同心别偏恨同時成異節¶
横波滿臉萬行啼翠眉暫臉千重結竝海連天合不開¶
那堪春日上春臺乍見逺舟如落葉復看遙舸似行杯¶
沙汀夜鶴嘯羇雌妾心無趣坐傷離翻嗟漢使音塵斷¶
空傷賤妾燕南陲¶
　　　赴荆州泊三江口¶
<pb:KR4h0117_WYG_007-16b>¶
渉江望行旅金鉦間綵斿水際含天色虹光入浪浮栁¶
條恒拂㟁花氣盡薫舟叢林多故社單戍有危樓疊鼓¶
隨朱鷺長簫應紫騮蓮舟夾羽&KR0769;畫舸覆緹油榜歌殊¶
未息於此泛安流¶
　　　和王僧辯從軍¶
寳劒飾龍淵長虹畫彩旃山虚和鐃管水浄寫樓船連¶
鷄隨火度燧象帶烽然洞庭晚風急瀟湘夜月圓荀令¶
多文藻臨戎賦雅篇¶
<pb:KR4h0117_WYG_007-17a>¶
　　　秋夜¶
秋夜九重空蕩子怨房櫳燈光入綺帷簾影穿屛風金¶
徽調玉軫兹夜撫離鴻¶
　　　寒閨¶
烏鵲夜南飛良人行未歸池水浮明月寒風送𢷬衣願¶
織迴文錦因君寄武威¶
　　沈約(字休文吴/興武康人)¶
　　　昭君辭¶
<pb:KR4h0117_WYG_007-17b>¶
朝發披香殿夕濟汾隂河於兹懐九逝自此斂雙蛾沾¶
妝疑湛露繞臆狀流波日見奔沙起稍覺轉蓬多胡風¶
犯肌骨非直傷綺羅銜涕試南望闗山鬱嵯峨始作陽¶
春曲終成苦寒歌惟有三五夜明月暫經過¶
　　　長歌行¶
連連舟壑改微微市朝變來功嗣往迹莫武徂升彦局¶
塗頓逺策留懽恨奔箭拊戚狀驚瀾循休擬回電嵗去¶
芳願違年來苦心薦春貌既移紅秋林豈停蒨一倍茂¶
<pb:KR4h0117_WYG_007-18a>¶
陵道寧思栢梁宴長戢兔園情永别金華殿聲徽無惑¶
簡丹青有餘絢幽籥且未調無使長歌倦¶
　　　從軍行¶
惜哉征夫子憂恨良獨多浮天出鯷海束馬渡交河雪¶
縈九折嶝風巻萬里波維舟無夕島秣驥乏平莎凌濤¶
富驚沬援木闕垂蘿江颸鳴疊嶼流雲照層阿𤣥埃晦¶
朔馬白日照吴戈寢興動征怨寤寐起還歌晨裝豈輟¶
警夕壘詎淹和苦哉逺征人悲矣將如何¶
<pb:KR4h0117_WYG_007-18b>¶
　　　白馬篇¶
白馬紫金鞍停鑣過上蘭寄言狹斜子詎知隴道難赤¶
坂途三折龍堆路九盤冰生肌裏冷風起骨中寒功名¶
志所急日暮不遑餐長驅入石地輕舉出樓蘭直去已¶
垂涕寧可望長安匪期定逺封無羨輕車官惟見恩義¶
重豈覺衣裳單本持軀命答幸遇身名完¶
　　　夜夜曲¶
河漢縱且横北斗横復直星漢空如此寧知心有憶孤¶
<pb:KR4h0117_WYG_007-19a>¶
燈曖不明寒機曉猶織零淚向誰道鷄鳴徒嘆息¶
　　　三日侍林光殿曲水宴應制¶
宴鎬鏘玉鑾遊汾舉仙軷榮光泛彩旄修風動芝葢淑¶
氣婉登晨天行聳雲斾帳殿臨春籞帷宫繞芳薈漸席¶
周羽觴分墀引迴瀨穆穆𤣥化升濟濟皇階泰將御遺¶
風軫逺侍瑤臺會¶
　　　遊鍾山詩應西陽王教五首¶
靈山紀地徳地險資嶽靈終南表秦觀少室邇王城翠¶
<pb:KR4h0117_WYG_007-19b>¶
鳯翔淮海衿帶遶神坰北阜何其峻林薄杳葱青¶
發地多竒嶺干雲非一狀合沓共隱天參差互相望鬱¶
嵂構丹巘崚嶒起青嶂勢隨九疑髙氣與三山壯¶
即事既多美臨眺殊復竒南瞻儲胥觀西望昆明池山¶
中咸可悅賞逐四時移春光發隴首秋風生桂枝¶
多值息心侣結架山之足八解鳴澗流四禪隱巖曲窈¶
㝠終不見蕭條無可欲所願從之遊寸心於此足¶
君王挺逸趣羽斾臨崇基白雲隨玉趾青霞雜桂旗淹¶
<pb:KR4h0117_WYG_007-20a>¶
留訪五藥顧歩佇三芝於焉仰鑣駕嵗暮以為期¶
　　　劉真人東山還¶
連峰竟無己積翠逺微微寥戾野風急芸黄秋草腓我¶
來嵗云暮於此悵懐歸霜雪方共下寧止露霑衣待余¶
兩岐秀去去掩柴扉¶
　　　新安江至清淺深見㡳貽京邑遊好¶
眷言訪舟客兹川信可珍洞徹隨清淺皎鏡無冬春千¶
仞寫喬樹百丈見遊鱗滄浪有時濁清濟涸無津豈若¶
<pb:KR4h0117_WYG_007-20b>¶
乘斯去俯映石磷磷紛吾隔囂滓寧假濯衣巾願以潺¶
湲水霑君纓上塵¶
　　　送别友人¶
君東我亦西銜悲涕如霰浮雲一南北何由展言晏方¶
作異鄉人贈子同心扇遙裔發海鴻連翻出簷燕春秋¶
更去來參差不相見¶
　　　早發定山¶
風齡愛逺壑晚莅見竒山標峰綵虹外置嶺白雲間傾¶
<pb:KR4h0117_WYG_007-21a>¶
壁忽斜竪絶頂復孤圓歸海流漫漫出浦水濺濺野棠¶
開未落山櫻發欲然忘歸屬蘭杜懐禄寄芳荃眷言採¶
三秀徘徊望九仙¶
　　　和竟陵王遊仙詩二首¶
夭矯乘絳仙螭衣方陸離玉鑾隱雲霧溶溶紛上馳瑤¶
臺風不息赤水正漣漪峥嶸𤣥圃上聊攀瓊樹枝¶
朝止閶闔宫暮宴清都闕騰葢隱奔星低鑾避行月九¶
疑紛相從虹旌乍升沒青鳥去復還髙唐雲不歇若華¶
<pb:KR4h0117_WYG_007-21b>¶
有餘照淹留且晞髪¶
　　　華陽先生登樓不復下贈呈¶
側聞上士說尺木乃騰霄雲駢不展地仙居多麗譙卧¶
待三芝秀坐對百神朝銜書必青鳥佳客信龍鑣非止¶
靈桃實方見大椿凋¶
　　　赤松澗¶
松子排煙去英靈眇難測惟有清澗流潺湲終不息神¶
丹在兹化雲軿於此陟願受金液方片言生羽翼渇就¶
<pb:KR4h0117_WYG_007-22a>¶
華池飲饑向朝霞食何時當來還延佇青巖側¶
　　　古意¶
挾瑟叢臺下徙倚愛容光佇立日已暮戚戚苦人腸露¶
葵已堪摘淇水未沾裳錦衾無獨暖羅衣空自香明月¶
雖外照寧知心内傷¶
　　　直學省愁卧¶
秋風吹廣陌蕭瑟入南闈愁人掩軒卧髙牕時動扉虚¶
館清隂滿神宇曖微微網蟲垂戸織夕鳥傍櫩飛纓珮¶
<pb:KR4h0117_WYG_007-22b>¶
空為忝江海事多違山中有桂樹嵗暮可言歸¶
　　　宿東園¶
陳王鬭雞道安仁採樵路東郊豈異昔聊可閒余步野¶
徑既盤紆荒阡亦交附槿籬疎復密荆扉新且故樹頂¶
鳴風颷草根積霜露驚麏去不息征鳥時相顧茅棟嘯¶
愁鴟平岡走寒兔夕隂帶層阜長烟引輕素飛光忽我¶
遒豈止嵗云暮若䝉西山藥頽齡倘能度¶
　　　三月三日率爾成章¶
<pb:KR4h0117_WYG_007-23a>¶
麗日屬元已年芳具在斯開花已匝樹流嚶復滿枝洛¶
陽繁華子長安輕薄兒東出千金堰西臨雁鶩陂遊絲¶
應空轉髙楊拂地垂緑幘文照耀紫燕光陸離清晨戲¶
伊水薄暮宿蘭池象筵鳴寳瑟金瓶泛羽巵寧憶春蠶¶
起日暮桑欲萎長袂屢已拂彫胡方自炊愛而不可見¶
宿昔減容儀且當忘情去嘆息獨何為¶
　　　織女贈牽牛¶
紅妆與明鏡二物本相親用持施點畫不照離居人往¶
<pb:KR4h0117_WYG_007-23b>¶
秋雖一照一照復還塵塵生不復拂蓬首對河津冬夜¶
寒如此寧遽道陽春初商忽云至暫得奉衣巾施衿已¶
成故每聚忽如新¶
　　　應王中丞思逺咏月¶
月華臨静夜夜静滅氛埃方暉竟户入圓影隙中來髙¶
樓切思婦西園遊上才網軒映珠綴應門照緑苔洞房¶
殊未曉清光信悠哉¶
　　　詠雪應令¶
<pb:KR4h0117_WYG_007-24a>¶
思鳥聚寒蘆蒼雲軫暮色夜雪合且離曉風驚復息嬋¶
娟入綺窻徘徊騖情極弱桂不勝枝輕飛屢低翼玉山¶
聊可望瑤池豈難即¶
　　　泛永康江¶
長枝萌紫葉清源泛綠苔山光浮水至春色犯寒來臨¶
睨信永矣望美曖悠哉寄言幽閨妾羅袖勿空裁¶
　　　餞謝文學離夜¶
漢池水如帶巫山雲似葢瀄汨背吴潮潺湲横楚瀨一¶
<pb:KR4h0117_WYG_007-24b>¶
望沮漳水寧思江海㑹以我徑寸心從君千里外¶
　　　别范安成¶
生平少年日分手易前期及爾同衰暮非復别離時勿¶
言一樽酒明日難重持夢中不識路何以慰相思¶
　　　初春¶
夾道覔陽春相將共攜手草色猶自腓林中都未有無¶
事逐梅花空教信楊栁且復共歸來含情寄杯酒¶
　　　春思¶
<pb:KR4h0117_WYG_007-25a>¶
楊栁亂如絲綺羅不自持春草黄復綠客心傷此時青¶
苔己結洧碧水復盈淇日華照趙瑟風色動燕姬襟前¶
萬行淚故是一相思¶
　　　傷春¶
弱草半抽黄輕條未全綠年芳被禁籞烟花繞層曲寒¶
苔倦復舒冬泉斷方續早花散凝金初露泫成玉¶
　　　領邊繡¶
纎手製新竒刺作可憐儀縈絲應鳳子結縷坐花兒不¶
<pb:KR4h0117_WYG_007-25b>¶
聲如動吹無風自褭枝麗色儻未歇聊承雲鬢垂¶
　　　脚下履¶
丹墀上颯㳫玉殿下趨鏘逆轉珠珮響先表繡袿香裾¶
開臨舞席袖拂繞歌堂所嘆忘懐妾見委入羅牀¶
　　　詠新荷應詔¶
勿言草卉賤幸宅天池中微根纔出浪短幹未搖風寧¶
知寸心裏蓄紫復含紅¶
　　　六憶詩四首¶
<pb:KR4h0117_WYG_007-26a>¶
憶來時灼灼上堦墀勤勤叙别離慊慊道相思相看常¶
不足相見乃忘饑¶
憶坐時點點羅帳前或歌四五曲或弄兩三弦笑時應¶
無比嗔時更可憐¶
憶食時臨盤動容色欲坐復羞坐欲食復羞食含哺如¶
不饑擎甌似無力¶
憶眠時人眠彊未眠解羅不待勸就枕更須牽復恐傍¶
人見嬌羞在燭前¶
<pb:KR4h0117_WYG_007-26b>¶
　　　八詠詩¶
　　　　登臺望秋月¶
望秋月秋月光如練照曜三爵臺徘徊九華殿九華玳¶
瑁梁華榱與璧璫以兹雕麗色持照明月光凝華入黼¶
帳清輝懸洞房先過飛燕户却映班姬牀桂宫裊裊落¶
桂枝早寒淒淒凝白露上林晚葉颯颯鳴雁門早鴻離¶
離度湛秀質兮似規委清光兮如素照愁軒之蓬髪影¶
金堦之輕步居人臨此笑以歌别客對之傷且慕經衰¶
<pb:KR4h0117_WYG_007-27a>¶
圃映寒叢凝清夜帶秋風隨庭雪以偕素與池荷而共¶
紅臨玉階之皎皎含霜靄之濛濛&KR1922;天衢而徙度轢長¶
漢而飛空隱巖崖而半出隔帷幌而纔通散朱庭之奕¶
奕入青瑣而玲瓏寒階悲寡鶴沙洲怨别鴻文姬泣胡¶
殿昭君思漢宫余亦何為者淹留此山東¶
　　　　㑹圃臨春風¶
臨春風春風起春樹遊絲曖如網落花雰似霧先泛天¶
淵池還過細栁枝蝶逢飛搖颺燕值羽差池揚桂斾動¶
<pb:KR4h0117_WYG_007-27b>¶
芝盖開燕裾吹趙帶趙帶飛參差燕裾合且離迴簪復¶
轉黛顧步惜容儀容儀己灼灼春風復迴薄氛氲桃李¶
花青跗含素萼既為風所開復為風所落搖緑蔕抗紫¶
莖舞春雪雜流鶯曲房開兮金鋪響金鋪響兮妾思驚¶
梧臺未隂淇川始碧迎行雨於髙唐送歸鴻於碣石經¶
洞房響紈素感幽閨思帷帟想芳園兮可以游念蘭翹¶
兮漸堪摘拂明鏡之冬塵解羅衣之秋襞既鏗鏘以動¶
佩又絪緼而流射始揺蕩以入閨終徘徊而縁隙鳴珠簾¶
<pb:KR4h0117_WYG_007-28a>¶
於綉戸散芳塵於綺席是時悵思歸安能乆行役佳人¶
不在兹春風誰為惜¶
　　　　嵗暮愍衰草¶
愍衰草衰草無容色憔悴荒徑中寒荄不可識昔時兮¶
春日昔日兮春風銜花兮佩實垂緑兮散紅氛氲鳷鵲¶
右照曜望仙東送歸顧慕泣淇水嘉客淹留懐上宫巖¶
陬兮海岸冰多兮霰積爛漫兮崖根攅幽兮簾隟布綿¶
密於寒臯吐纖疎於危石既惆悵於君子倍傷心於行¶
<pb:KR4h0117_WYG_007-28b>¶
役露縞枝於初旦霜紅夭於始夕彫芳卉之九衢霣靈¶
茅之三脊風急崤道難秋至客衣單既傷簷下菊復悲¶
池上蘭飄落逐風盡方知歳早寒流螢暗明燭雁聲斷¶
纔續委絶長信宫蕪穢丹墀曲霜奪莖上紫風銷葉中¶
緑山變兮青薇水折兮黄葦秋鴻兮疎引寒鳥兮聚飛¶
徑荒寒草合桐長舊巖圍園庭漸蕪没霜露日霑衣願¶
逐晨征鳥薄暮共西歸¶
　　　　霜來悲落桐¶
<pb:KR4h0117_WYG_007-29a>¶
悲落桐落桐早霜露燕至葉未抽鴻來枝已素本出龍¶
門山長枝仰刺天上峰百丈絶下趾萬尋懸幽根未蟠¶
結孤株復危絶初日照光景終年負霜雪自顧無羽儀¶
不願生曲池芬芳本自乏華實無所施公子獨留盻王¶
孫少見知分取孤生枿徙置北堂陲宿莖抽晚幹新葉¶
生故枝故枝雖遼逺新葉頗離離春風一朝至榮華坐¶
如斯自惟良菲薄君恩徒照灼顧已非嘉樹空用慿阿¶
閣願作清廟琴為君舞𤣥鶴薜荔可為裳文杏堪作梁¶
<pb:KR4h0117_WYG_007-29b>¶
勿言草木賤徒照君末光末光不徒照為君含噭咷陽¶
柯淥水絃隂枝苦寒調厚徳非所任敢不虚其心若逢¶
陽春至吐緑照清潯¶
　　　　夕行聞夜鶴¶
聞夜鶴夜鶴呌南池對此孤明月臨風振羽儀伊吾人¶
之菲薄無賦命之天爵抱跼促之短懐隨冬春而哀樂¶
愍海上之驚鳬傷雲間之離鶴離鶴昔未離迴發天北¶
垂忽遇疾風起暫下昆明池復畏冬冰合水宿非所宜¶
<pb:KR4h0117_WYG_007-30a>¶
欲棲不可往欲去飛已疲勢逐疾風舉求温向衡楚復¶
值南飛鴻參差共成侣海上多雲霧蒼茫失洲嶼自此¶
别故羣獨向瀟湘渚故羣不離散相依江海畔夜止羽¶
相切晝飛影相亂刷羽共浮沈湛澹泛清潯既不經離¶
别安知慕侣心九冬負霜雪六翮飛不任且養凌雲翅¶
俛仰弄清音所望浮丘子旦夕來相尋¶
　　　　晨征聽曉鴻¶
聽曉鴻曉鴻度將旦跨弱水之微瀾發成山之逺㟁怵¶
<pb:KR4h0117_WYG_007-30b>¶
春歸之未幾傷此嵗之云半出海漲之蒼茫入雲途之¶
瀰漫無東西之可辨孰&KR1839;邇之能算微昔見於洲渚赴¶
秋期於江漢集勁風於弱軀負重雪於輕翰寒溪可以¶
飲荒臯可以竄溪水徒自清微容豈足玩秋蓬飛兮未¶
極塞草寒兮無色吴山髙兮髙難度越水深兮深不可¶
測羨明月之馳光顧征禽之駛翼伊余馬之屢懐知君¶
行之未極夜綿綿而難曉愁參差而盈臆望山川而無¶
似唯星河猶可識孤雁夜南飛客涙但沾衣春鴻旦暮¶
<pb:KR4h0117_WYG_007-31a>¶
返客子方未歸歳去歡娱盡年來容貌衰攬袵形雖是¶
撫臆事多違青緺雖長復易解白雲誠逺詎難依¶
　　　　解佩去朝市¶
去朝市朝市深歸暮辭北纓而南徂浮東川而西顧逢¶
天地之降祥值日月之重光伊吾行之未己非余情之¶
信芳克待詔於金馬奉髙宴於栢梁觀鬬獸於虎圏望¶
窈窕於披香游西園兮登銅雀攀青璅兮眺重陽講金¶
華兮議宣室晝武帳兮夕文昌佩甘泉兮屣五柞簮枍¶
<pb:KR4h0117_WYG_007-31b>¶
栺兮黻承光託後車兮侍華幄游渤海兮泛清漳天道¶
有盈虧寒暑逓炎凉一朝賣玉碗眷眷惜餘香曲池無¶
復處桂枝亦銷亡清廟徒肅肅西陵乆茫茫薄暮余多¶
幸嘉運重來昌忝稽郡之南尉典千里之光貴别北邙¶
於濁河戀横橋於清渭望前軒之早桐對南階之初卉¶
惟余情之屢傷豈兹焉之能慰眷昔日兮懐哉嵗將暮¶
兮歸去來¶
　　　　被褐守山東¶
<pb:KR4h0117_WYG_007-32a>¶
守山東山東萬嶺鬱青葱兩溪共一瀉水潔望如空㟁¶
側青莎被巖間丹桂叢上瞻既隱軫下睇亦溟濛逺林¶
響咆獸近樹聒鳴蟲路出若溪右澗吐金華東萬仞倒¶
危石百丈注懸淙掣曳瀉流電奔飛似白虹洞井含清¶
氣漏穴吐飛風玉竇膏滴瀝石乳室空籠峭崿塗彌險¶
巖岨步纔通余捨平生之所愛歘暮年之此逢欲一去¶
而不還悵鄒衣之未褫揖林壑之清曠事氓俗之紛詭¶
幸帝徳之方升值天綱之未毁既除舊而就新故化民¶
<pb:KR4h0117_WYG_007-32b>¶
而俗徙播趙俗以南徂扇齊風以東靡乳雉方可馴流¶
蝗庶能弭清心矯世濁儉政救民侈秩滿撫白雲淹留¶
事芝髓¶
　　江淹(字文通濟/陽考城人)¶
　　　從冠軍行建平王登廬山香爐峰¶
廣成愛神鼎淮南好丹經此山具鸞鶴往來盡仙靈瑤¶
草正翕赩玉樹信蔥青絳氣下縈薄白雲上杳㝠中¶
坐瞰蜿虹俛伏視流星不尋遐怪極則知耳目驚日落長¶
<pb:KR4h0117_WYG_007-33a>¶
沙渚曽隂萬里生藉蘭素多意臨風黙含情方學松栢¶
隱羞逐市井名幸承光誦末伏思託後旍¶
　　　望荆山¶
奉義至江漢始知楚塞長南闗繞桐栢西嶽出魯陽寒¶
郊無留影秋日懸清光悲風撓重林雲霞肅川漲嵗晏¶
君如何零涙霑衣裳玉柱空掩露金樽坐含霜一聞苦¶
寒奏再使艶歌傷¶
　　　步桐臺¶
<pb:KR4h0117_WYG_007-33b>¶
客子畏霜雪憂至竟悠哉綺帷生網羅寳刀積塵埃思¶
君出漢北鞍馬登楚臺嵗綵合雲光平原秋色來寂聽¶
積空意凝望信長懐蕙芬自有美光景詎徘徊山中忽¶
緩駕暮雪將盈階¶
　　　渡西塞望江上諸山¶
南國多異山雜樹共冬榮潺湲夕澗急嘈嘈晨鵾鳴石¶
林上參錯流沫下縱横松氣鑑青藹霞光鑠丹英望古¶
一凝思留滯桂枝情結友愛逺岳採藥好長生當畏佳¶
<pb:KR4h0117_WYG_007-34a>¶
人晚秋蘭傷紫莖海外果可學嵗暮誦仙經¶
　　　遊黄蘖山¶
長望竟何極閩雲連越邊南州饒竒怪赤縣多靈仙金¶
峰各虧日銅石共臨天陽岫照鸞采隂谿噴龍泉殘杌¶
千代木廧崒萬古烟禽鳴丹壁上猿嘯青崖間秦皇慕¶
隱淪漢武願長年皆負雄豪威棄劒為名山况我葵藿¶
志松木横眼前所若同逺好臨風載悠然¶
　　　無錫縣歴山集¶
<pb:KR4h0117_WYG_007-34b>¶
愁生白露日思起秋風年竊悲杜蘅暮擥涕弔空山落¶
葉下楚水别鶴噪吴田嵐氣隂不極日色半虧天酒至¶
情蕭瑟慿樽還惘然一聞清琴奏歔泣方留運况乃客¶
子念直置絲竹間¶
　　　外兵舅夜集¶
丹林一葉舊碧草從此空烟花拂夜色華舟盪秋風斂¶
意悵何已極望情思中瑤瀾寂以晏若采能幾終暮心¶
亦誰寄江臯桂有叢¶
<pb:KR4h0117_WYG_007-35a>¶
　　　古離别¶
逺與君别者乃至雁門闗黄雲蔽千里遊子何時還送¶
君如昨日簷前露已團不惜蕙草晚所悲道里寒君在¶
天一涯妾身長别離願一見顔色不異瓊樹枝兔絲及¶
水萍所寄終不移¶
　　　李都尉陵從軍¶
樽酒送征人踟蹰在親宴日暮浮雲滋握手淚如霰悠¶
悠清水川嘉魴得所薦而我在萬里結友不相見袖中¶
<pb:KR4h0117_WYG_007-35b>¶
有短書願寄雙飛燕¶
　　　班婕妤詠扇¶
紈扇如團月出自機中素畫作秦王女乘鸞向烟霧彩¶
色世所重雖新不代故竊愁凉風至吹我玉階樹君子¶
恩未畢零落在中路¶
　　　張司空華離情¶
秋月映簾櫳懸光入丹墀佳人撫鳴琴清夜守空帷蘭¶
徑少行迹玉臺生網絲庭樹發紅彩閨草含碧滋延佇¶
<pb:KR4h0117_WYG_007-36a>¶
整綾綺萬里贈所思願垂湛露恵信我皎日期¶
　　　謝僕射混遊覽¶
信矣勞物化憂襟未能整薄言遵郊衢總轡出臺省淒¶
淒節序髙寥寥心悟永時菊耀巖阿雲霞冠秋嶺眷然¶
惜良辰徘徊踐落景卷舒雖萬緒動復歸有静曽是廹¶
桑榆嵗暮從所秉丹壑不可攀亡歸寄匠郢¶
　　　陶徴君濳田居¶
種苗在東臯苗生滿阡陌雖有荷鉏倦濁酒聊自適日¶
<pb:KR4h0117_WYG_007-36b>¶
暮巾柴車路闇光已夕歸人望烟火稚子候簷隙問君¶
亦何為百年㑹有役但願桑麻成蠶月得妨績素心正¶
如此開徑望三益¶
　　　謝光祿莊郊遊¶
肅舲出郊際徒樂逗江隂翠山方藹藹青浦正沈沈凉¶
葉照沙嶼秋榮冒水潯風散松架險雲鬱石道深静黙¶
鏡緜野四睇亂層岑氣清知雁引露華識猨音雲裝信¶
解黻烟駕可辭金始整丹泉術終覿紫芳心行光自容¶
<pb:KR4h0117_WYG_007-37a>¶
裔無使弱思侵¶
　　　休上人怨别¶
西北秋風至楚客心悠哉日暮碧雲合佳人殊未來露¶
彩方泛艶月華始徘徊寳書為君掩瑤瑟詎能開相思¶
巫山渚悵望陽雲臺膏罏絶沈燎綺席生浮埃桂水日¶
千里因之平生懐¶
　　　學魏文帝¶
西北有浮雲繚繞華隂山惜哉時不遇入夜值霜寒秋¶
<pb:KR4h0117_WYG_007-37b>¶
風聒地起吹我至幽燕幽燕非我國窈窕為誰賢少年¶
歌且止歌聲斷客子¶
　　　悼室人五首¶
佳人永暮矣隱憂遂歴兹寳燭夜無華金鏡晝恒微桐¶
葉生綠水霧天流碧滋蕙弱芳未空蘭深鳥思時湘醽¶
徒有酌意塞不能持¶
適見葉蕭條已復花罨鬱帳裏春風盪簷前還燕拂垂¶
涕視去景摧心向徂物今悲輒流涕昔歡常飄忽幽情¶
<pb:KR4h0117_WYG_007-38a>¶
一不弭守嘆誰能慰¶
秋至𢷬羅紈涙滿未能開風光肅入戸月華為誰来結¶
眉向珠網瀝思視青苔鬢局將成葆帶減不須摧我心¶
若涵烟葐蒀滿中懐¶
忩塵嵗時阻閨蕪日夜深流黄夕不織寧聞梭杼音凉¶
靄漂虚座清香盪空琴蜻引知寂寥蛾飛測幽隂乃抱¶
生死悼豈伊離别心¶
二妃麗瀟湘一有乍一無佳人承雲氣無下此幽都當¶
<pb:KR4h0117_WYG_007-38b>¶
追帝女迹出入泛靈輿掩映金淵側遊豫碧山隅曖然¶
時將罷臨風返故居¶
　　范雲(字彦龍南/鄉舞隂人)¶
　　　有所思¶
如何有所思而無相見時宿昔夢顔色階庭尋履綦髙¶
張更何已引滿終自持欲知憂能老爲視鏡中絲¶
　　　貽何秀才¶
桂葉竟穿荷蒲心争出波有鷕驚蘋芰綿蠻弄藤蘿臨¶
<pb:KR4h0117_WYG_007-39a>¶
花空相望對酒不能歌聞君饒綺思摛掞足為多布鼔¶
誠自鄙何事絶經過¶
　　　送沈記室夜别¶
桂水澄夜氛楚山清曉雲秋風兩鄉怨秋月千里分寒¶
枝寧共採霜猿行獨聞捫蘿正憶我折桂方思君¶
　　丘遲(字希範/烏程人)¶
　　　侍宴樂遊苑送張徐州應詔詩¶
詰旦閶闔開馳道聞鳯吹輕荑承玉輦細草藉龍騎風¶
<pb:KR4h0117_WYG_007-39b>¶
遲山尚響雨息雲猶漬巢空初鳥飛荇亂新魚戲實為¶
北門重匪親孰為寄參差别念舉肅穆恩波被小臣信¶
多幸投生豈酬義¶
　　　早發漁浦潭¶
漁潭霧未開赤亭風已颺櫂歌發中流鳴鞞響沓嶂村¶
童忽相聚野老時一望詭怪石異象嶄絶峰殊狀森森¶
荒樹齊析析寒沙漲藤垂島易陟崖傾嶼難傍信是永¶
幽棲豈徒暫清曠坐嘯昔有委卧治今可尚¶
<pb:KR4h0117_WYG_007-40a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_007-40b>¶
　¶
　¶
　¶
　¶
　¶
　¶
　¶
　石倉歴代詩選巻七¶
