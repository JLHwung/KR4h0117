# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.730899
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百九十二
<pb:KR4h0117_WYG_192-1a>¶
欽定四庫全書¶
　石倉歴代詩選巻一百九十二¶
　　　　　　　　　　　　明　曹學佺　編¶
　宋詩六十九¶
　　黄　幹¶
　　　答曽伯玉借長編¶
白露下百草迅商薄脩林幽人起長歎感此節物深攬¶
衣自徘徊撫劒還悲吟丈夫各有志莫作兒女心渉逺¶
<pb:KR4h0117_WYG_192-1b>¶
當疾驅畏影須就隂願言理輕車去上南山岑¶
　　　九日早發桃枝嶺¶
登山豈不樂况此風露清排簷夜雨滴詰旦天空明歡¶
然金石交要我林泉盟支笻趂漫汗勇往不計程一水¶
何縈紆千峯擁峥嶸仰視流雲馳俯聽幽壑鳴班荆得¶
所適斗酒聊共傾人生㑹有累聚散如浮萍今晨諧勝¶
逰異日難忘情意愜各賦詩庶以紀此行¶
　　　道間觀瀑布¶
<pb:KR4h0117_WYG_192-2a>¶
行行益以逺愜此心期幽一徑險復夷千林宻相樛回¶
首天際山矗靣懸飛流銀潢倚石壁玉龍下山湫光摇¶
日璀璨勢急風颼飀可望不可親神往形獨留眷言桃¶
枝山久懐卜築謀豈無一日閒努力窮㝠搜¶
　　　十二日復歸桃枝嶺¶
大溪章溪溪水清上寮下寮山路平三山屹立相犄角¶
百里連亘如長城仰干雲霄不盈尺俯視天髙浮寸碧¶
閒雲呑吐溢澗谷飛泉噴灑下石壁中有一山名芙蓉¶
<pb:KR4h0117_WYG_192-2b>¶
端冕正色羣山空望之令人起敬悚僧言直與衡嶽同¶
坡陀突兀作雲洞虎豹蹲踞棲鸞鳯聞道前朝開闢日¶
曽住浮屠幾千衆我来巳作五日行皇天一雨復一晴¶
穹林杳靄非人世手執羣仙朝玉京曉来更向山前去¶
忽到山翁棲隠處却憶桃源洞裏人日出煙銷忘舊路¶
　　　侍文公飲浮翠用劉叔通韻¶
凉風振幽壑隂雲翳前山髙懐勵清秋適意林莽間煙¶
横萬家井水淨䨥溪灣徒倚暮忘歸人境相與閒逰子¶
<pb:KR4h0117_WYG_192-3a>¶
獨何為千里方言還陪此杖屨遊忘彼道路艱心期更¶
他嵗依巖結柴闗¶
　　　讒人¶
監謗兆周蹙偶語擠秦亡古風下刺上國步安且强靖¶
康發深痛熈豐啓餘殃惜哉天子明未免讒者傷讒者¶
亦何為君子名愈彰¶
　　　拜文公先生墓下¶
暝投大林谷晨登崒如亭髙墳鬱嵯峨百拜雙淚零白¶
<pb:KR4h0117_WYG_192-3b>¶
楊自蕭蕭宿草何青青悲風振林薄猿鳥為悲鳴音容¶
久寂寞欲語誰為聽空使千載後儒生抱遺經¶
　　　與胡伯履¶
白露下百草𤣥雲翳崇岡逰子暮何之倐若孤鴈翔朝¶
發長沙渚夕息湘山陽飛鳴念儔侣慷慨増悲傷故人¶
懐我深逺寄金玉章開緘且疾讀慰此飢渇腸是時焞¶
中火朔風掃枯黄嵗月能幾何臯蘭結㣲霜脂車策良¶
馬日暮道正長徒僕審驅馳前途畏榛荒劣質苦難任¶
<pb:KR4h0117_WYG_192-4a>¶
白雲懐故鄉南山一舎隔矯首空西望¶
　　　送章元徳司理罷官歸永嘉¶
送君北門坡遥望東甌路峨峨白鶴嶺渺𣺌飛鸞度上¶
有虎豹號下有蛟龍怒車馬堅且良維檝夙巳具褰裳¶
涉其險萬古不足懼世路劇羊腸皦皦誠易汙但能心¶
無愧窮達安所遇毋為婉孌者暫蹶輙驚顧生平麋鹿¶
姿處世歎多忤胡為展良覿握手便如故髙懐發鍼石¶
正論諧韶濩情親復告别欲語誰與晤乾坤一逆旅日¶
<pb:KR4h0117_WYG_192-4b>¶
月雙脱兔寒儒守蓬蓽白首困章句期君以逺大庶足¶
慰遲暮¶
　　　訪髙僉判所居¶
逺樹分髙下平洲半有無短亭低宻竹小艇隠寒蘆轉¶
浪魚深入斜陽鴉亂呼自慙貴公子未老賦歸歟¶
　　　甲子語溪閔雨¶
檣頭五兩摇空飛船頭百丈牽何遲數篙塘水清可涉¶
故鄉千里歸何時¶
<pb:KR4h0117_WYG_192-5a>¶
　　　其二¶
塘中龍骨髙數層龜坼田中縱復横青裙箬笠倚車卧¶
但有空車無水聲¶
　　　其三¶
牛女盈盈河漢旁清風肅肅吹羅裳朱門達旦聽歌曲¶
莫遣濃隂蔽夜凉¶
　　　謝潘謙之¶
生平不作温飽計嵗晩寧愁衣褐無一夜嬌兒啼徹曉¶
<pb:KR4h0117_WYG_192-5b>¶
始知寒色已侵膚¶
　¶
　¶
　¶
　¶
　¶
　¶
　石倉歴代詩選卷一百九十二¶
