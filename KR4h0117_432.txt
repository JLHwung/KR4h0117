# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:21.028176
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百三十二
<pb:KR4h0117_WYG_432-1a>¶
欽定四庫全書¶
　石倉歴代詩選巻四百三十二¶
　　　　　　　　　　　　明　曹學佺　編¶
　明詩次集六十六¶
　　蔣冕¶
　　　送焦亞卿奉使宗藩兼便道過家焚黄¶
肅肅奉皇命駕言徃藩方朱衣炫朝暾玉節明秋霜從¶
容使事畢晝錦過故鄉貤封及二代丘原賁龍章林巒¶
<pb:KR4h0117_WYG_432-1b>¶
改顔色草木増輝光父老擕兒童爭觀塡道旁問公何¶
以然渥恩異尋常公本清廟噐譽望傾班行明時典邦¶
禮淳風還虞唐聖心夙簡在寵數且未央四牡蚤還朝¶
鈞衡待巖廊¶
　　　秋夜長¶
秋空垂玉露風拂簷前樹相思寒夜長胍胍多愁緒含¶
情下錦機拭淚沾羅衣舊歡如梦寐私向夜深歸¶
　　　清江捕魚圗詩¶
<pb:KR4h0117_WYG_432-2a>¶
漁翁獨愛清江水孤棹横斜煙雨裏一聲欵乃隔江聞¶
舉網得魚滿筐美老妻報到茅柴香烹魚篘酒邀客嘗¶
酒酣睡熟喚不醒滿江風露天茫茫畵工曾向江頭見¶
幾度臨流深嘆羡歸來拈筆寫半幅畵耶景耶皆莫辨¶
客從何處得此圗壁間彷彿成江湖應知濠濮不在逺¶
莊生乃是天之徒¶
　　　四皓對奕圗¶
商山山上多紫芝長年採擷療我饑白雲深處且高卧¶
<pb:KR4h0117_WYG_432-2b>¶
醒來還對石上碁戔戔束帛來何所笑向長安揖髙祖¶
儲皇不易漢鼎安竹帛芳名照千古拂衣歸去舊巖扄¶
飛鴻天外仍㝠㝠松桂清隂今在否世人誰解入丹青¶
　　　送項德懋丞長洲專管水利¶
故人別我長洲去離觴已盡仍延竚欲别不别難為情¶
歧路蕭蕭班馬鳴矮屋長材君莫怨錐處嚢中末隨見¶
一官到處可哦松何况長洲天下雄君是深翁門下士¶
經術自優文史事不見蘇湖治事齋兵農元與水利偕¶
<pb:KR4h0117_WYG_432-3a>¶
單鍔竒謀知滿腹安得東坡無薦牘何時推轂早重來¶
與君還對燕山杯¶
　　　擊梧桐樹¶
梧桐春暖新枝長君王擊樹歡相賞海棠睡起帶餘酲¶
舉杯共醉沈香亭誰知禍起衾裯側錦䙀小兒是強敵¶
漁陽羯皷響如雷一朝樂地成蒿萊曲江已去寧復得¶
始信胡雛能覆國可憐羅襪埋香塵烏啼花落増酸辛¶
乃知世事不長好歡笑能令作煩惱翠華萬里重歸來¶
<pb:KR4h0117_WYG_432-3b>¶
馬嵬山下空悲哀¶
　　　西溪漁樂¶
溪水清可愛溪魚肥可煑縱教煙雨濕簑衣不得溪魚¶
不歸去得魚換酒亦不惡世間誰似漁家樂收綸舉盞¶
坐溪頭細數波間幾㸃鷗漫道溪鷗閒似我我閒又樂¶
閒較可¶
　　　南山樵隱¶
我從城市來入山事樵採十年城市幾滄桑惟有青山¶
<pb:KR4h0117_WYG_432-4a>¶
長不改山頭白石堪礪斧斧聲丁丁朝又暮今古功名¶
㸑下薪碁方一着柯成塵我斫青山誓終老富貴浮雲¶
何足道¶
　　　驅馬黄金臺¶
客從江南來驅馬黄金臺傷心臺下青青草一夜西風¶
變枯槁壯士悲歌易水傍防身有劍飛秋霜此心誓掃¶
豺狼跡草間狐兎誰能覔¶
　　　薄暮¶
<pb:KR4h0117_WYG_432-4b>¶
薄暮長安道風塵滿素衣尋朋因乆出坐詬偶遲歸紅¶
日銜山落烏鴉繞樹飛舉頭雲漢濶星月已揚輝¶
　　　隐人山居¶
幽人謝塵俗結屋大江潯流水閒中意浮雲物外心鳥¶
啼山閣静花積草堂深寂寂風清夜時聞琴瑟音¶
　　　乆客¶
乆客懷鄉土登樓望遠空鴈歸知歳暮花發喜春融故¶
國青天外皇都紫氣中笑渠幽憤者何事哭途窮¶
<pb:KR4h0117_WYG_432-5a>¶
　　　題畵¶
浩浩通津水茫茫遠接天煙光牛渚外秋色鴈行邊孤¶
棹横江渡羣山與岸連有人沙觜立應是待來船¶
　　　送潘以正憲副赴陜西固原兵備二首¶
攬轡詢遺迹山河百二雄金湯連徼外兵甲滿胸中九¶
譯氊裘至諸蕃職貢通不須勤魏絳虎豹納無終¶
河隴諸都䕶壺漿候馬前氊車齊欵塞玉節正臨邊豸¶
對氍毹月驄嘶苜蓿煙匃奴斷右臂還憶漢張騫¶
<pb:KR4h0117_WYG_432-5b>¶
　　　春日謾書¶
故國别來久懷歸未得歸身長隨梦到事每與心違道¶
路猶荆棘山林自蕨薇湘江春雨裏花木又芳菲¶
　　　客至兄長梅軒翁所口占¶
偶爾不速客相將次第來呼童陳小酌隨意舉深杯風¶
色雖㣲冷梅花却盛開我身方卧病想像亦悠哉¶
　　　閒歩小園次前韻¶
屋後園亭僻乗閒輙一臨㸔山聊當畵種樹久成隂高¶
<pb:KR4h0117_WYG_432-6a>¶
下蔬千本稀踈竹半林盆池有拳石蝸蝕蘚還侵¶
　　　上林春色¶
春從天上至偏向禁林多綠遍瀛洲草紅連太液波香¶
風藹靈囿佳氣繞鑾坡微雨清馳道應期鳯輦過¶
　　　雨後郊行¶
舍北種畬田籬東響暗泉春光千樹栁野色一犂煙舊¶
事隨流水閒愁托杜䳌吾生老農圃遇酒即陶然¶
　　　和李翰林題劉吏部溪山圖詩韻¶
<pb:KR4h0117_WYG_432-6b>¶
金碧溪山翠作林茅齋瀟洒百年心庭前鳴鶴趨迎客¶
水靣逰魚出聼琴白石清泉同谷口茂林脩竹似山隂¶
披圗彷彿如曾見頗覺良工用意深¶
　　　題黄隱士别業¶
踈竹編門草覆墻數椽茅屋海中央雲棲簷下軒窗潤¶
風過花間枕簟香嵐氣入簾晴亦暝潮聲當戸暑偏凉¶
誰言身外渾無事詩思撩人也覺忙¶
　　　元夕應制三首¶
<pb:KR4h0117_WYG_432-7a>¶
百尺鰲峰傍綵棚芙蓉烟暖栁風輕霰迎淑氣全消凍¶
月避燈花半减明車馬滿街無夜禁笙歌隨處起春聲¶
太平有象眞堪畵只恐丹青畫不成¶
四海春風共一家韶光先到上林花星橋曲曲通銀漢¶
火樹叢叢結彩霞佳氣煖浮雙鳳闕瑞煙晴䕶六龍車¶
繁華不作楊州夢一曲昇平月未斜¶
聖主南郊大祀還宫中今夕夀慈顔金蓮熖吐雙龍闕¶
火樹光騰萬歳山馥馥異香飄仗外遲遲清漏出花間¶
<pb:KR4h0117_WYG_432-7b>¶
恩波何幸沾臣下特許諸司半月閒¶
　　　送同年萬世和歸省¶
春風同日宴瓊林君獨榮歸愜壯心畵舫煙波飛六鷁¶
錦嚢珠玊重千金天閑忍失空羣騎御苑愁分喚友禽¶
嶺表班行何落落相留無計但沈吟¶
　　　送侍講劉先生使安南¶
聖主龍飛第一春遠頒正朔命儒臣雙函鈿札翔鸞鵲¶
萬里朱鳶識鳳麟玉節曉分蛟室霧寳幢晴拂象厓塵¶
<pb:KR4h0117_WYG_432-8a>¶
懸知奎宿臨南土夜夜清光拱北辰¶
　　　江行¶
重疊青山虎兕蹲望窮沙際是孤村舟中過午風猶熱¶
江上㣲隂日已昏遠浦漸㸔鴻影沒中流厭聼櫓聲喧¶
詩成獨倚篷窻詠無數嵐光落酒尊¶
　　　舟遡湘江雜詠¶
客舟清晩遡湘川滿目山光鴈影邊碧草寒波雙鷺浴¶
白蘋芳渚一鷗眠磯頭石古迷荒蘚浦口㠶歸帶暝煙¶
<pb:KR4h0117_WYG_432-8b>¶
明日衡陽江上路新詩題滿彩雲箋¶
　　　一葦齋二首¶
此身天地一虛舟去住無心着處浮歐舫軒窗聊寄傲¶
米家書畵且藏收半簷竹雪滄洲趣四壁松濤島㠘秋¶
有力誰能移夜半人間汗漫許同遊¶
此生飄泊等萍浮一室還成不繫舟風雨漫教蘿作纜¶
煙波無際月垂鈎篷窓夜静漁謳杳蘆被春深鶴夢幽¶
安得因風致雙鯉問渠終忘濟川不¶
<pb:KR4h0117_WYG_432-9a>¶
　　　送無極縣教諭甘秉節赴任(秉節蒼/梧人)¶
家住蒼梧宦入燕迢迢親舍嶺雲邊道行絳帳青氊外¶
夢繞斑衣白髪前遠道雙魚春水隔寒窗㣲蠧夜燈懸¶
不知壇杏花閒月幾許清吟付彩箋¶
　　　衡府范伴讀赴任¶
莫道江都老仲舒清時聊爾曵長裾漢庭獨羡東平樂¶
魯國仍傳伏勝書千里夢應歸白下幾篇詩欲過黄初¶
新城桃李知多少門外時時問起居¶
<pb:KR4h0117_WYG_432-9b>¶
　　　次侍讀白先生郊齋詩韻¶
南郊和氣破春寒誓聼彤庭曉漏&KR0714;百辟在公三日戒¶
六符呈瑞萬人㸔杓衡徹夜輝黄幄牲璧中宵奠紫壇¶
豫想燔柴嚴對越遙空香霧散椒蘭¶
　　　送克温尊甫先生¶
朝扣天閽暮即還㝠鴻深入亂雲間解纓待濯滄浪水¶
躡履先尋陽羡山世事無闗何足累人生有子始能閒¶
道旁莫羡金章貴萊綵猶堪奉夀顔¶
<pb:KR4h0117_WYG_432-10a>¶
　　　逰虎丘¶
豪華自古説蘇州近郭嵓巒此最幽何事玊鳬仍故物¶
當時金虎但荒丘千人石在聼經杳雙劍池空草色秋¶
倚遍危欄更回首晩鴉無數夕枝頭¶
　　　送張祐司訓較藝還當塗¶
經談孔壁士如林翹首龍門冀賞音簷内命題秋院静¶
燈前批巻夜堂深賦驚五色寧迷眼筆想三長獨苦心¶
淡墨榜開輿論愜高名從此重南金¶
<pb:KR4h0117_WYG_432-10b>¶
　　　初叨賜鰣魚志感¶
東南嘉味説江鰣當暑分鮮下赤墀貢入爭傳喧漕路¶
篚開猶自帯冰澌古人多骨空留恨今日新恩合賦詩¶
一飯可能忘厚報深慚犬馬力先疲¶
　　　聼琴再疊前韻¶
一聼西川擁鼻吟悠然古意未銷沈空山落木三秋景¶
老鶴孤鴻萬里心莊叟漫誇漁父聖伏波終怯武陵深¶
越裳杳杳徛蘭遠空谷能無感足音¶
<pb:KR4h0117_WYG_432-11a>¶
　　　陪祀陵園畢夜歸昌平小憇簡悔軒少宗伯¶
寢園春祀禮初成乘月歸來信馬行亂石寒流纔數里¶
荒城&KR0714;漏已三更片時僧舍還鄉夢滿路山禽喚客聲¶
風景有誰能品藻謫仙詩句玊壺清¶
　　　次熊峰先生韻題寗菴先生予莊¶
壠上呼童剪草萊行行無數好山來夕陽牛背頻聞笛¶
春水鷗邊忽見梅蔬圃不緣農事廢柴門長為野人開¶
淡中滋味眞難數咬得菘心與芥臺¶
<pb:KR4h0117_WYG_432-11b>¶
　　　次宫保戒軒靳公詩韻寄夀少博守溪王公¶
襟度淵然隘九州濟川功就等虗舟名從晉國三槐著¶
身共睢陽五老逰綠野林巒千古意平泉松竹四時秋¶
不知圗像凌煙者出處輸公幾百籌¶
　　　枕上¶
夢裏鷄聲到枕邊披衣起坐興茫然流年未老長多病¶
處世無能秪自憐旅况幾宵燕市酒歸心千里楚江船¶
黄扉三載成何事孤負日高花影眠¶
<pb:KR4h0117_WYG_432-12a>¶
　　　湘懐¶
欲向江頭買釣簑短篷輕檝泝煙波末賡楚澤騷人賦¶
且聼滄浪孺子歌杜若雨晴秋色老芙蓉霜冷月明多¶
湘靈倘肻憐鄉曲應傍西風鼔瑟過¶
　　　清源舟中漫書¶
寒鴉日日晩投林我獨懷歸未遂心身寄衞河舟上榻¶
夢縈湘水岸邊岑年華荏苒雙蓬髩病體支離一布衾¶
却喜故人知我意夜窗聨話到更深¶
<pb:KR4h0117_WYG_432-12b>¶
　　　送陳用脩之辰州府通判¶
暮年親友㝡關情一舉離觴百感生池草幾畨康樂夢¶
雲山何處酉陽城江湖去鷁三秋景霄漢飛鵬萬里程¶
西望桂林纔咫尺春風萊綵好相迎¶
　　　再次韻送用脩¶
清朝父子羡韋平寵眷同時荷聖情奉幣漢祠方攝祭¶
揚鞭蜀道豈難行瑞占象緯星隨節詩紀關山日有程¶
囬首五雲頻極目每因于役念蒼生¶
<pb:KR4h0117_WYG_432-13a>¶
　　　大司馬幸菴彭公弟濟永省兄西還次韻¶
京華席煖便還鄉不論岍歧道路長郊藪鳳麟寧易得¶
朝家羅網正高張池瑭在處頻生梦風雨今宵且對床¶
聞道年來富吟詠幾多詩巻墨花香¶
　　　京城見梅¶
氷雪叢中早立身清標原不染纎塵宜寒宜煖雖因地¶
開早開遲總是春庾嶺清香飄月下孤山疎影照湖濱¶
併將此日東風面欲倩丹青為寫真¶
<pb:KR4h0117_WYG_432-13b>¶
　　　送同知儋州事陳君汝堅進蘇州府通判致仕¶
　　　　歸應城¶
塵世勞勞宦海間幾人垂老即投閒新銜初換蘇州倅¶
好夣先歸楚澤山海上棠隂畱治所庭前荆樹重鄉關¶
㝠鴻天外誰能慕不似空林倦鳥還¶
　　　礪菴少保初度日酒䦨石齋少保詠水晶葡萄¶
　　　　為夀湖東少保有詩次韻冕亦繼作¶
水晶珠在玉盤堆還憶春風手自栽味比蓬山仙醴勝¶
<pb:KR4h0117_WYG_432-14a>¶
根隨漢使節旄囬延年何必求靈藥醸酒偏宜注夀杯¶
歳歳華筵酣醉後蔗漿茶飲可能陪¶
　　　談徃事¶
唾壺聲裏出商謳身在元龍百尺樓莫對青山談徃事¶
且容華髪繫閒愁酒杯到手時能醉塵務撩人梦不休¶
鷗鷺有盟非一日煙波隨處着扁舟¶
　　　病半月小愈偶書¶
筆床茶竈具輕舟擬向湘江晝夜浮大塊何心令我病¶
<pb:KR4h0117_WYG_432-14b>¶
高人從古與天逰梦思海上蓬萊島興在湖南杜若州¶
三十八年塵土裏風霜空敝黒貂裘¶
　　　遣懷¶
不分竹下與松間牧叟樵夫任徃還憂國淚邊空白髩¶
登樓眼裏有青山詩成伏枕聊乗興酒對㸔花暫觧顔¶
世事百年徒役役那知物外有人閒¶
　　　晨起二首¶
晨起科頭坐小齋紛然寒雀噪空堦踈踈蒲栁霜先瘁¶
<pb:KR4h0117_WYG_432-15a>¶
短短松篁雪半堆信口謳吟聊趂韻見人觴奕也開懷¶
衰年自覺精神减何幸君王許賜骸¶
&KR0714;臘無多歳欲更寒雲漠漠擁柴門百年能得幾時好¶
兩月全無旬日晴身似風前蓬半朽眼如花外霧叢生¶
遠逰姑待春前後且辦煙簑近郭行¶
　　　自七里橋北至礲巖途間漫興¶
危橋北度日平西恣意尋幽信馬蹄蒼霧林邊山近逺¶
青松石上路高低草鋪長&KR1455;煙穔板秧出新針水滿畦¶
<pb:KR4h0117_WYG_432-15b>¶
多謝有情雙野鳥飛來飛去向人啼¶
　　　礲巖去吾郡城雖不遠顧平生未始一逰自去¶
　　　　年冬仲至今年春季未半歳間乃獲兩至其¶
　　　　地登覧之餘喜而得詩¶
厓當窈曲更通明似敞高軒數百楹玉黍掃空俄復積¶
石田抛久可曽耕蜿蜒神物何年化黯慘寒雲盡日横¶
老去自憐無記性兩逥來徃路還生¶
　　　次韻逰湘山二首¶
<pb:KR4h0117_WYG_432-16a>¶
寺背城闉客到稀白雲終日鎻禪扉幾人冐雪尋僧話¶
何處凌空有錫飛西域路遥惟葬履南華歳久不傳衣¶
三生石上誰同坐説着無生忘却歸¶
來逰我尚記孩提塔頂分明鸛雀棲法自黄梅傳嶺外¶
人從郴水住湘西九天月照千江白一樹花開五葉齊¶
多少古碑遭刼火姓名何用壁間題¶
　　　次祝大參别韻¶
窮鄉一日幾隂晴嵐氣何妨暫濕纓迎客好山如揖譲¶
<pb:KR4h0117_WYG_432-16b>¶
向人幽鳥自和鳴梦懸魏闕無時忘心似湘江徹底清¶
垂老相逄俄又别祖筵瞻望不勝情¶
　　　春郊雜興¶
自諳麋鹿性甘隱水雲鄉陶令五株栁葛公千樹桑雨¶
慳催灌藥風煖㸔移秧耕罷簑方矖蒭來酒試嘗沙晴¶
鷗卧穩泥滑燕飛忙社散人歸晩前村已夕陽¶
　　　夜坐¶
羣動息已久蕭然忘世紛半窓秋色老幾度瑞煙芬琹¶
<pb:KR4h0117_WYG_432-17a>¶
弄覉人操書翻古篆文旅懷燕市月鄉梦楚江雲衣薄¶
驚寒早燈&KR0714;夜過分一聲南去雁此際㝡先聞¶
　　　郊行¶
郊行逄故舊邀我到柴關緩踏溪邊路同登雨後山竹¶
泉煙冉冉稻壠水潺潺沙鷺飛仍下園蜂去復還草間¶
黄犢徤天際白雲閒林壑誰高卧清風不可攀¶
　　　長門怨¶
稜稜霜滿天皎皎白如練纔聞歌吹聲又過昭陽殿¶
<pb:KR4h0117_WYG_432-17b>¶
　　　春江曲¶
春江風浪生細雨多芳草夢隨歸㕍飛片時千里道¶
　　　蒲石¶
着石根雖淺東風吹便青巻簾新雨過春色滿堦庭¶
　　　湖山秋曉¶
翠岫曉雲横湖光一鏡明林間有紅葉萬壑總秋聲¶
　　　題畵桃桃邊有竹數竿又有鳥集于桃上¶
東風庭院夕陽斜静對踈篁玩物華忽見夭桃笑相向¶
<pb:KR4h0117_WYG_432-18a>¶
始知春色到寒家¶
　　　淵明對菊圗¶
司馬江山已屬劉區區五斗肻淹留莫嗔貧到瓶無粟¶
尚有黄花對酒甌¶
　　　畵馬二首¶
千金駿骨本空羣一入天閑更絶塵元狩樂歌今不作¶
松隂空老涯洼身¶
來如奔電去如風百萬駑駘一洗空誰遣時清𤇺燧熄¶
<pb:KR4h0117_WYG_432-18b>¶
朝朝覊束栁隂中¶
　　　村田圗雜詠¶
茅舍新蠶作繭遲隣家桑柘盡空枝持筐欲向街頭賣¶
更恐豪門索舊絲¶
　　　村田景¶
圏豕登盤酒滿壺高臺紅燭瑞煙敷里巫唱罷攔門曲¶
新婦升堂拜舅姑¶
　　　畵雙蝶趂朱櫻花有鳥鳴于花上¶
<pb:KR4h0117_WYG_432-19a>¶
紅櫻桃下整烏雲春色枝頭有幾分欲寫芳情寄雙蝶¶
數聲禽語隔花聞¶
　　　題畵¶
溪山無處不春風遠近樓臺紫翠中逰客自來還自去¶
落花偏襯馬蹄紅¶
　　　元夕應制二首¶
蓬山矗矗枕仙鰲五色雲中紫極高明月似能知聖意¶
清光偏照赭黄袍¶
<pb:KR4h0117_WYG_432-19b>¶
輦路塵生香不斷燈樓月映彩初圓太平時節風光好¶
煙火今年勝去年¶
　　　村市¶
濛濛細雨濕荷花宿賈來遲不飲茶細袖頻翻雲髻亂¶
尊前一曲是琵琶¶
　　　旗亭¶
旗亭路繞綠楊邊酒熟長招賈客船日晩登樓望江上¶
㠶檣次第到門前¶
<pb:KR4h0117_WYG_432-20a>¶
　　　暑中偶過僧舍後土山納凉¶
積土山頭偶一過薫風生處綠隂多塵中忽見湘南景¶
欲觧朝衣掛薜蘿¶
　　　出城西送客漫題¶
曉出西城又向西人家盡處有招提綠隂不隔紅塵路¶
時見行人駐馬蹄¶
　　　送唐楷還灌陽¶
蒸衡江上憶聨舟多少風濤入壯逰直到新河始分手¶
<pb:KR4h0117_WYG_432-20b>¶
幾宵清話浣離憂¶
　　　逰山寺¶
病餘長與俗多違策杖頻來扣竹扉行過空林僧不見¶
庭前惟有白雲飛¶
　　　次邃菴先生待隱園詩韻¶
古槐隂下坐移時天外凉生一葉知誰遣林塘有絲竹¶
&KR0714;蟬剛抱㝡高枝¶
　　　齋夜漫吟¶
<pb:KR4h0117_WYG_432-21a>¶
去年精力减前年情到今年倍颯然人世能為幾時客¶
篝燈猶自理遺編¶
　　　齋夜枕上漫吟¶
寒戀衾裯梦未成呼童推戸㸔隂晴一庭風露清如洗¶
月過松梢夜四更¶
　　　送太學生陳尊卿還湘中二首¶
湘羅碧繞二妃祠雙塜峩峩傍水湄姻舊平生情不淺¶
何時為草麗牲碑¶
<pb:KR4h0117_WYG_432-21b>¶
庭外秋風一夜生因君歸去不勝情故園松菊猶存否¶
鴻㕍來時好寄聲¶
　　　漫興¶
玊堂天上近台垣未報涓埃愧聖恩待許衣冠掛神武¶
湘南歸老水雲村¶
　　　過安山懷司空宋公¶
河自安山一泒通百年䟽濬宋司空當時簑笠尋源處¶
猶在村翁指顧中¶
<pb:KR4h0117_WYG_432-22a>¶
　　　偶感¶
萬里關山路𣺌茫年年佳節在他鄉催成兩髩如霜雪¶
半是晨風半夕陽¶
　　　竹石¶
寧湏種種譜宣和一片春雲亦自多誰遣此君相伴住¶
翻枝常入楚人歌¶
　　　漫吟¶
梦醒書齋月欲斜瞢騰病眼半昏花長安第一樓頭客¶
<pb:KR4h0117_WYG_432-22b>¶
獨向西風苦憶家¶
　　　蘆㕍¶
紫塞先秋已有霜暫來棲息水雲鄉北歸只待春前後¶
可是區區戀稻梁¶
　¶
　¶
　¶
　石倉歴代詩選巻四百三十二¶
