# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.760540
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百九十三
<pb:KR4h0117_WYG_193-1a>¶
欽定四庫全書¶
　石倉歴代詩選巻一百九十三¶
　　　　　　　　　　　　明　曹學佺　編¶
　宋詩七十¶
　　陳傳良¶
　　　讀范文正公神道碑有感佚事¶
武侯不可致𤣥徳造其廬公在衰絰中乃上時政書維¶
時君臣定事與草昧殊出處千載同豈必名迹如行伍¶
<pb:KR4h0117_WYG_193-1b>¶
拔大將飢寒得名儒推轂天下士百年用其餘生平慕¶
河汾未許王魏俱殷勤八司馬意獨何區區自古朋黨¶
論消復莽無期誰令羣疑亡韓富及有為惜哉公不見¶
功名止西陲¶
　　　遊鼓山¶
鼔山聞天下一見名不空自從周職方閩在王㑹中登¶
山亦幾人興寄随所從騎君常愒日遷客多悲風劒川¶
發甌西萬阻與海通忽然得平壤此山矗其中我行未¶
<pb:KR4h0117_WYG_193-2a>¶
及巔已見國勢雄三韓到呉㑹不可道里窮俯瞰南来¶
帆沄沄自朝宗曩時諸降王各撫千里封相招神御圖¶
旅獻東都宫東都今何如胡馬鳴蒿蓬一春長雨霧明¶
日歸樊籠恣探泉石幽篝燈道歸笻¶
　　　冬夕書懐¶
冬夜苦難曉短景復易夕安得戸牖光不待東方白恍¶
如逰化城瓊臺若千尺英華發林藪餘彩散阡陌平鋪¶
浩無垠巽入惟有隙忍寒貪縱觀未願明曦赫柳棉著¶
<pb:KR4h0117_WYG_193-2b>¶
歌茵梅片堕粧額皭然羣汙中有意欲比迹自識玉皇¶
家癯仙陋山澤新来學為農遭嵗屢無麥穉子色恒飢¶
老婢脚盡赤一飰今有待喜更問瓜埸歸来看床頭瓶¶
粟幸餘積且以炊春醪號召巳散客¶
　　　哭呂伯恭郎中舟行寄諸友¶
去年上溪船落日建安旐今年上溪船濡露金華草當¶
代能幾人胡不白髪早念昔㑹合時心事得傾倒倚廬¶
魚鼔夜聫轡雞人曉遐搜接混茫細剖入幽眇挹兹隘¶
<pb:KR4h0117_WYG_193-3a>¶
溟渤扶携薄穹昊斯文何契濶之子復凋槁百年在無¶
窮寥廓一過鳥家人徴舊聞學者拾餘稿區區存萬一¶
散逸誰可保君看魯論上彭夀顔回夭于今懸日月豈¶
必言語好儻無後来者冺沒秋毫小南浮呉蜀㑹北顧¶
闗河杳懐哉各努力人物古来少¶
　　　張冠卿以前詩懐哉各努力人物古来少之句¶
　　　　為十詩見寄次韻奉酬¶
明月不可涴有時障氛霾芙渠生淤泥豈必所處佳老¶
<pb:KR4h0117_WYG_193-3b>¶
子苦鍊藏釋氏多遣排如欲盡物累自古誰好懐㝠心¶
觀宇宙孰是同與各夜旦無息期日出星河落此有齊¶
人瑟彼有荆人璞嗟余耳目短豈故重然諾朝雞警冠¶
劒巷犬吠深塢胡然子列子越在鄭東甫永懐王黍離¶
莫與戍申許雞犬各有役人亦宜自努江梅嵗巳過燕¶
子春又来不愁吾鬢霜所恨此志灰扶桑焞焞明閶闔¶
蕩蕩開欲往豈不可致逺非駑駘¶
　　　送劉茂實宰奉新¶
<pb:KR4h0117_WYG_193-4a>¶
遠别欲無寐細論惟有酒今當作劇縣君意亦樂否江¶
湖吏道僻嵗月民勞乆救之敝精神自愛終袖手要中¶
名甚美用意物所咎君親蘭桂林餘茂及樵槱移根託¶
客土顔色非故有贈言幾滿車一字堪皓首於焉但裁¶
擇對越二三友諸賢既當路公論在衆口¶
　　　逰白石巖¶
地向東南傾石際滄海立蛟龍限波濤雞犬得城邑居¶
然通國望跋莫他山及道人獨有之置屋三四級幾看¶
<pb:KR4h0117_WYG_193-4b>¶
星月爛却聽風雨急于今二百年我共㝠鴻集晤語夕¶
陽低對酒秋旻濕明朝江上舟避雨漁翁笠邂逅一俯¶
仰此道可於邑¶
　　　寄題陳同甫抱膝亭¶
稻粱不難謀軒冕亦易得胡為抱膝翁惻惻復惻惻秋¶
風堕碧梧鳯鳥去無迹怒吟草際蛩兒女淚盈臆忽然¶
舒長嘯孤响起空寂令人識雅頌一唱三歎息室廬在¶
路旁耕鑿在民籍行人聽笑語稚子共眠食讀書果何¶
<pb:KR4h0117_WYG_193-5a>¶
罪鬚髪又半白此意太勞勞此身長抑抑但勿問門外¶
蓬蒿若千尺¶
　　　送葉正則赴浙西憲幕¶
頻年送行客酒罄詩不工最晩與君别奈此百感叢岐¶
山有鳴鳯雅頌移豳風于時二老生出處海上同曹劉¶
對七箸失色一語中明朝蜀江水不興灞滻通人心起¶
毫末世故闗鴻䝉乃知貧賤交不下王霸功霜根宿病¶
驥雲帆背飛鴻秋水能隔人白蘋况連空相從自束髪¶
<pb:KR4h0117_WYG_193-5b>¶
各去随轉蓬今懐欣有合後㑹苦未重鱸魚直萬錢羊¶
酪醅一鐘願君飬盛年我友半已翁¶
　　　送謝倅景英赴闕¶
言詩必南雅自鄶吾無譏嗟余生也晩觀人以觀詩人¶
情日變化往事十九非相從飾邊幅欲語懐銜羈久不¶
見官寺下與家人夷渡江六十年得此心自疑早從諸¶
公遊晩佐一郡治居嘗陳誼髙動與作吏違大白浮朋¶
簪單居欵民扉多文雖素履用拙真良規二年意綢繆¶
<pb:KR4h0117_WYG_193-6a>¶
一别事渺瀰有酒公不飲贈言我何裨穆穆清朝班僉¶
曰尚徳宜何妨着此翁衣冠皓鬚眉¶
　　　借書一首别薛子長¶
山阿着柴扉陋甚誰盤桓美人此何求鉅竹數十竿日¶
閲書百篇尚覺目力寛欲從我借書我書何足觀辛勤¶
抱遺經及此鬢髪斑一語未領㑹累日不自安雖更聖¶
人手亦恐衆説漫况復秦漢下曽莫脩與删致之獲麟¶
前存者今若干我無所取裁望洋久空歎讀書固非易¶
<pb:KR4h0117_WYG_193-6b>¶
窮理良獨難昨来荷堤上嘗試及孟韓此語如㳙涘此¶
道如丘山¶
　　　張漕行部過湘岸有作因次其韻¶
春晩得新霽草木日夜緑陽光初蔽虧野暝或單復美¶
人浮湘波領此入蓬屋故放歸帆遲更呼漁火續窮探¶
物精華盡付諸凡目憶昨欣晤對令我忘休泍劇談酒¶
行希危坐兵衛肅相思正倚樓所寄忽累幅瑰辭堪買¶
貧軼韻和難屬自從楚騷興悲些逮差玉後来數唐人¶
<pb:KR4h0117_WYG_193-7a>¶
欵乃巖隈宿世無梁昭明斯文又誰録¶
　　　送郭希呂¶
我門閉重重我徑阻且深梅花獨相依聊以慰我心美¶
人從何來﨑嶇自幽尋亦于琢氷中而和南風琴菜甲¶
尚可羮新篘足同斟不知嵗已華歸興生霜砧欲别復¶
少住棲鳥歸月林客去鳥翾飛落花滿墻隂¶
　　　上閩帥梁丞相生日二十二韻¶
炎正維中葉皇圖再造年天潢流少海星緯粲台躔臣¶
<pb:KR4h0117_WYG_193-7b>¶
主嘗難並乾坤豈偶然千齡開歴數一氣付陶甄黄屋¶
傳神器彤庭領衆仙風雲從此㑹日月更誰先昔者求¶
侵地何人賦甫田呉兒咸扺掌噲等欲差肩廟論惟多¶
士戎功不在邊一麾分赤社萬事屬青編吾道誠難用¶
諸儒亦自偏才名多濩落經行失拘攣洛蜀何嗟及熈¶
豐竟禍延旁羅兼雁木平步忽貂蟬甚矣知當宁凄其¶
望濟川年来羣老行公在萬民懸定作鹽梅用行歌杕¶
杜還滄溟宗衆濫衡嶽倚蒼𤣥要使垂身後無為慰眼¶
<pb:KR4h0117_WYG_193-8a>¶
前管絃無算爵桃李未央天魯燕雖堪頌閩山不足鐫¶
中原康濟事彛鼎願聮翩¶
　　　送趙叔静教授閩中四首¶
家無宿舂糧適意恣所向征鞍催上官帆海看疊嶂有¶
言及當代浩飲益悲壯以兹寘周行盍在幾人上¶
　　　其二¶
讀書須讀經學文須學古青衫故不換白髪早可數我¶
亦寠人子風雨蔽蓬戸胡為數相過夜話恒過午¶
<pb:KR4h0117_WYG_193-8b>¶
　　　其三¶
烱烱出萬壑氷壺懸清秋孰與玉瓚中穆然飬黄流孤¶
松髙半天蘭芷復過幽看君最雍容奈何短自謀¶
　　　其四¶
百吏不可試巻懐州校官翩然落南閩不為荔子丹雕¶
蟲妙經術倚市多儒冠吾道未必貴政此良巳難¶
　　　簡友人一首¶
南去有五嶺北来有重湖水清石益竒往往中州無在¶
<pb:KR4h0117_WYG_193-9a>¶
昔宦逰者越若韓張徒胡然自衡陽隻雁亦不徂¶
　　　和張倅唐英詠梅¶
種梅欲百畆垂老意未渝有山在堂背有溪在庭除我¶
危坐中央花以寘坐隅人固不可親花亦不可疎¶
　　　其二¶
花芳以養性花䕃以休影更欲從旁謀種秫可半頃衝¶
寒時一杯我醉花獨醒醉醒兩相忘乆矣繫歸艇¶
　　　春晩書懐二首奉簡陳益之¶
<pb:KR4h0117_WYG_193-9b>¶
百舌喜太甚杜鵑恨何深睍睍斯黄鸝律中宫之音物¶
情自不齊天運初無心道人獨領㑹杖藜立芳隂¶
　　　其二¶
百卉得雨露華滋巧相娯但知悦姚魏河洛竟何如我¶
方悟吾生箋經未成書安得小學師從之注蟲魚¶
　　　送鄭少卿景望知建寧¶
清廟圖書寳熈朝雅頌音頻煩三節召荏苒二毛輕衣¶
飯家纔足丘園意亦深卧聽牀下士時作武侯吟¶
<pb:KR4h0117_WYG_193-10a>¶
　　　送沈元誠赴臨漳主簿¶
誰説鄉先進能無沈隠侯青衫今適越白髪竟依劉道¶
固為名累人當與命謀三台行漸近且勿問歸舟¶
　　　和張孟阜嵗旦韻¶
白髪朝看鏡青燈夜數更文章輸善宦名字誤浮生廢¶
學兒鼾睡安貧婦饁耕從今定逢吉吾巳卜先庚¶
　　　月夜書懐¶
送客門初掩收書室更虚新篁髙過瓦凉月下臨除婦¶
<pb:KR4h0117_WYG_193-10b>¶
病纔扶杖兒饞或饋魚今朝吾已過莫問夜何如¶
　　　其二¶
道徳吾何敢功名代有人蒼黄恒畏咎斑白摠憂貧細¶
字書全廢深盃酒勿親静言空自愛萬古亦泯泯¶
　　　題范秀才萬卷堂¶
雅尚時相背幽棲我數過兒應看客慣田孰與書多自¶
析唐郴縣誰聫漢甲科儒門今有此天意定如何¶
　　　和叚仲衡譙樓新軍額¶
<pb:KR4h0117_WYG_193-11a>¶
筆落元戎重詩成坐客新譙門雙壯觀邊將一團春夢¶
破盤行玉名存甕得銀衰遲亡補報着意與民親¶
　　　其二¶
寒消晴後雪光轉凍前風嵗巳宜麻麥人猶厭芥菘樓¶
頭千里望筆勢萬夫雄及此吾何力天低露草豐¶
　　　送丁懐忠教授象州¶
二毛羈旅乆一飰瘴鄉輕把酒時相屬令人意自平校¶
官無簿領帥閫甚聲名所恨㝠㝠雨梅天不肯明¶
<pb:KR4h0117_WYG_193-11b>¶
　　　東陽杜季髙逺訪詩以送之¶
當世闗衰壯斯文視合離强餐吾豈敢後㑹子何期村¶
落秋彌好溪山晩更宜逢人相問訊所欠更能詩¶
　　　村居¶
野衣農圃雜華髪弟兄同佚老便居僻貪閒喜命窮習¶
成杯酌少脱落語言工危坐看流景新萌又落紅¶
　　　送周介之同年赴徳化宰¶
民社須吾黨江湖足此情不堪秋暑近欲趂暮潮平拙¶
<pb:KR4h0117_WYG_193-12a>¶
宦成華髪憂時自短檠君看廬阜石千載尚垂名¶
　　　止齋即事¶
教子時開巻逢人强整襟再貧知晩節多病得初心地¶
僻茭蓮好山低竹樹深寄聲同燕社明月又秋砧¶
　　　挽新昌呂修職¶
頃作庵廬客看公手種蒔溪毛無亂理宰木有連枝久¶
欲鑱他石今還賦此詩黯然懐宿昔絮酒定何時¶
　　　送同年林多益丞寧海¶
<pb:KR4h0117_WYG_193-12b>¶
同里衣冠近闊疎同年齒髪多衰變美人宜在玉笋班¶
隠吏亦随花雨縣有杭一葦逢迎可毎食雙魚甘㫖便¶
願瞻周道竟何如善為身謀吾豈願清廟笙鏞濟濟陳¶
碧梧鸞鵠深深見由来盛事嵗月晩誰到脩途肝膽見¶
楊花吹水酒揺波一請加餐再無倦¶
　　　送郡守汪充之移治嚴陵¶
挂梁龍骨經時蟄井井黄雲秋已及十日不雨民未急¶
使君日膳長蔬湆澄空䬃䬃雲霧入饁婦休眠兒覓笠¶
<pb:KR4h0117_WYG_193-13a>¶
村春化出雲子粒市上明朝升二十農家語圃商語賈¶
恒願使君無疾苦自今一飰吾腹果健看將母從簫鼔¶
馮翊扶風天尺五見説嚴陵在何所詔書奪去萬舌吐¶
九重欲叩君門阻棲鳥護巢駒戀皁東人自視西人好¶
那知湛露漙秋草春意平鋪無剰少有客解事飜然笑¶
元祐治平諸故老身要人扶功未了誰知青絲絡馬横¶
門道應笑江湖華髪早¶
　　　次徳脩仙巖韻¶
<pb:KR4h0117_WYG_193-13b>¶
我家仙巖人跡稀客從何来此何時岷山之陽適海嶠¶
萬里欲寫心精㣲瀑泉自雨一丘壑有龍蟄不随羣飛¶
病樵弛擔渇猿喜雖未作霖良已竒吾聞岷山天與齊¶
仰止不見如調飢君登絶頂小天下此縱有山安足嬉¶
翩然肯過非所期此道遼濶車誰脂願言税駕毋遄歸¶
為我更賦崧髙詩¶
　　　赴桂陽道中喜晴書事¶
十日九雨垂垂雪馬僵僕病泥乗橇披衣闖户得星月¶
<pb:KR4h0117_WYG_193-14a>¶
耳根久與朝雞别熟睡八年謀未拙乞米作糜䝉被啜¶
客来午漏家僮出如今兒噭妻愁絶我縱喜晴心已折¶
可以藝麻多笋蕨茍有一丘吾計决奈何諸公厮役皆¶
豪傑尚愛舂陵老元結¶
　　　牡丹和潘養大韻¶
看花喜極飜愁人洛陽城外滿沙塵還知姚魏輩何在¶
但有歐蔡名不泯夕陽為我作初霽佳節過此無多春¶
更燒銀燭飲花下五陵佳氣今方新¶
<pb:KR4h0117_WYG_193-14b>¶
　　　覓樹栽¶
覓得循除數畆園衰遲無力正乾坤學為老圃徒幽意¶
富比封君亦浪言計日若將栽樹木成隂當待長兒孫¶
出門悵望春連塢為向雲屯斸一根¶
　　　汪守三以詩来次韻酬之¶
一年春事墜槐宫却愛清和與政通乳燕黄鸝相倡和¶
落花脩竹亂青紅羡君有賦非占鵩愧我無才可送窮¶
細與論文一樽酒他時還憶慕江東¶
<pb:KR4h0117_WYG_193-15a>¶
　　　湖樓送客即事一首奉懐益之兼簡同餞諸友¶
誰家喧騎盍朋簪屋壓城頭水照簷橘柚兩山香盡處¶
荷蒲十里浄相兼愁將久雨春無賴别在明朝酒未厭¶
甚欲去同三四友鱸風更捲一江簾¶
　　　和丁端叔嵗晚書懐韻¶
来涂藍縷雪埋人三百于今又六旬奏課定應書下下¶
班春聊復喜津津餘蔬被壤農亡恙茂草連扉盗自新¶
曵杖鹿頭時極目炊烟齊起兩州民¶
<pb:KR4h0117_WYG_193-15b>¶
　　　丁端叔送海錯以詩来用韻酬之¶
澤魚山豕各忘年味可勝窮總所便堪笑荆梧相爼豆¶
遂令蠻觸自矛鋋食無誤蟹車同軌貢不徴蚶澤漏泉¶
我在窮山人迹罕亦䝉惟錯饋甘鮮¶
　　　戊申臘桂陽喜雪¶
月不能明雨却稀山容野色夜輝輝清霄下際雙瓊闕¶
仙仗前驅萬玉妃亘古嶺旁冬不到從今湖外嵗無飢¶
来年此日吾何適簑笠寒江一釣磯¶
<pb:KR4h0117_WYG_193-16a>¶
　　　衡守劉子澄以詩来和韻奉酬¶
曵裾朝路不同時謀食衡湘亦把麾一見相忘光可鑑¶
十年何在惄如飢力堪扶世將誰可語不驚人或自危¶
夜雪埋山江欲凍依然春信在南枝¶
　　　遊南嶽¶
天作之山曷為哉遥知閶闔正南開兩川文武長江下¶
百粤車書五嶺来柴望久為周墜典牢愁多見楚遺才¶
不知崧岱還何似我欲將書寄雁回¶
<pb:KR4h0117_WYG_193-16b>¶
　　　登祝融峯喜霽¶
仰止扶藜鬢髪蒼恰當風雨暗三湘為誰一闢天無際¶
及我重来日未央江過數州多曲折山縁長畆半青黄¶
老僧耐得從頭問問到呉門竟渺茫¶
　　　和沈帥持要張漕季長韻¶
欲杭一葦近聲光恨不先期燕子涼舊學甘盤聊此日¶
倦遊司馬尚他鄉别從滄海山横斗来自岷峨水濫觴¶
不謂偶成三楚客得為蘭杜附諸香¶
<pb:KR4h0117_WYG_193-17a>¶
　　　送沈帥¶
甘盤夢不入髙宗四皓誰知去所終傳野有人能論學¶
漢庭無事可言功行藏于此皆成趣談笑從今得退公¶
分付諸兒理民社宜休堂上聽松風¶
　　　送范東叔歸帥潼川¶
楚山黄落洞庭波背却雞人問釣簑歸思甚于三峽壯¶
才名空自十年多曩遊記得青燈在後㑹愁如白髪何¶
我更有懐言不盡聊將短韻代長歌¶
<pb:KR4h0117_WYG_193-17b>¶
　　　登祝融峯觀日出¶
星月凋零萬象昬誰能先我見朝暾東南巳得乾坤正¶
蠻貊方知夜旦分但覺滄溟浮佛屋却忘衡嶽近天閽¶
迢迢下憩山腰寺人世浮雲尚吐呑¶
　　　和劉進之韻兼簡呉阜之¶
憧憧滿眼事何稠落落論心思獨幽去國未能身一葉¶
懐人但覺日三秋池塘春草方同夢江渚歸舟更别愁¶
安得簫韶儀兩鳯不妨燕雀自嘲啁¶
<pb:KR4h0117_WYG_193-18a>¶
　　　初夏有感因用前韻久旱適得雨欣然卒章¶
湖山嫵媚緑隂稠誰向芸芸得趣幽半破榴花方恨晩¶
新来燕子未知秋去為吏隠雖吾願歸得家山政自愁¶
賴有雨聲寛百感忽如孤鳯見羣啁¶
　　　同逰張園酒中各歎明年未知誰與此㑹余最¶
　　　　衰病宜去因作詩識之¶
春過新烟能有幾愁生飛絮轉難禁可憐衰白随年少¶
愛看殘紅到夜深一輩衣冠方事事故園松竹已隂隂¶
<pb:KR4h0117_WYG_193-18b>¶
明年此㑹知誰共雁宕山前寄好音¶
　　　喜雨¶
天顧于人畧有情片時收盡越山青老農望外扶犂立¶
倦客愁邊擁被聽塵翳欲清閶闔道井花已上轆轤亭¶
㝠𡨕直待黄梅熟未要風池看約萍¶
　　　除夜宿處州天寜寺¶
人言老去不如初我愛初心老轉無懶向門前題鬰壘¶
喜從人後飲屠蘇杯盤甚簡眠須早禮數多寛拜要扶¶
<pb:KR4h0117_WYG_193-19a>¶
况復齁齁僧紙帳雞人不聽禁庭呼¶
　　　寄僧嗣清¶
衡陽傑閣宵人記淮右豐碑刺史書永已橋山藏劒佩¶
空餘雲漢照林廬河圖萬古陳東序汗簡諸儒校石渠¶
誰道幽深窮衲子乞錢買石更﨑嶇¶
　　　用前韻寄蔣處州仲可¶
幸無骨相可封侯歸理先人舊釣逰山下剰栽諸本竹¶
水邊須着數間樓羣書可讀自随喜一客不来誰與愁¶
<pb:KR4h0117_WYG_193-19b>¶
時把釣絲消永日魚兒亦得兩三頭¶
　　　重陽日寄瑞安劉宰留宰以是日宴新第人併¶
　　　　見招不及赴¶
落帽沾衣總失真追随茰菊亦勞人酒無肴核依然好¶
家有溪山豈是貧沆瀣從空来夜氣青㝠随處際秋旻¶
不知此是登髙否為問慈恩塔上人¶
　　　和張端士初夏¶
緑隂四合水迷津春去雖愁却可人無數飛螢窺案帙¶
<pb:KR4h0117_WYG_193-20a>¶
有時乳燕落梁塵滿塘荷䕃將還舊試火茶香又已新¶
短夜得眠常不足僧鐘遮莫報晨昬¶
　　　已未上巳清明¶
霖霪故作落花天佳節重重倍悵然雖有庭除臨曲水¶
更無尊俎試新烟酴釄雅欲延春賞杜宇還能破晝眠¶
賴得二昆同一客蕨芽蒲笋短檠邊¶
　　　挽張材卿知郡¶
貂蟬不逮老端明世濟誰知好弟兄能着青衫偕計吏¶
<pb:KR4h0117_WYG_193-20b>¶
却將白髪去邊城夜魂俄斷凝香寢秋涙仍兼曵履聲¶
萬石君家同一傳嗣書應更有公卿¶
　　　挽尤延之尚書¶
留宿江湖長子孫行藏節節耐人看及為侍從身垂老¶
欲試平生事轉難書就僅題前太史功成方記舊甘盤¶
令人長恨經綸意厯事三朝見一斑¶
　　　晩春¶
千枝寂寞待春風風雨凄凄春已空未曉啼鶯相喚語¶
<pb:KR4h0117_WYG_193-21a>¶
海棠飛盡一庭紅¶
　　　海棠¶
淡月看花似霧中遽呼燈燭倚花叢夜来月色明如晝¶
却向庭蕪數落紅¶
　　　和丁端叔竹梅¶
空階琤若下琅玕全楚何人巧耐寒誰伴八龍長傲雪¶
蕭然一榻卧袁安¶
　　　其二¶
<pb:KR4h0117_WYG_193-21b>¶
管領春風别有天不論水際與山巔祝融玉立湖湘凍¶
獨付寒梢笑粲然¶
　　　袁起巖㑹飲湖上出示古刻酒罷各携桂花以¶
　　　　歸因成一絶¶
湖光不動見魚蝦敗紙殘編數十家巖桂叢中三四客¶
醉歸人得一瓶花¶
　　　又和¶
湖上簾鬚半捲蝦調氷雪藕各名家有人不解長安飲¶
<pb:KR4h0117_WYG_193-22a>¶
話極茶鐺吸井花¶
　　　除夜¶
春来十日垂垂雨嵗盡今朝亦未晴衰老見年殊不覺¶
卧聽穿葉打窗聲¶
　¶
　¶
　¶
　¶
<pb:KR4h0117_WYG_193-22b>¶
　¶
　¶
　¶
　¶
　¶
　¶
　¶
　石倉歴代詩選巻一百九十三¶
