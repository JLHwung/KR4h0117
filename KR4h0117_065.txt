# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.785552
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷六十五
<pb:KR4h0117_WYG_065-1a>¶
欽定四庫全書¶
　石倉歴代詩選卷六十五¶
　　　　　　　　　　　　明　曹學佺　編¶
　中唐十九¶
　　于鵠(長安人隱/居漢陽)¶
　　　寄盧儼員外秋衣詞¶
寄逺空以心心誠亦難知篋中有秋帛裁作逺客衣縫¶
製雖女功尺度手自持容貌常目中長短不復疑斜縫¶
<pb:KR4h0117_WYG_065-1b>¶
密且堅遊客多塵緇意欲都無言澣濯耐歳時殷勤託¶
行人傳語慎勿遺别來巳年老亦聞鬂成絲縱然更相¶
逢握手惟是悲所寄莫復棄願見長相思¶
　　　秦越人洞中詠¶
扁鵲得仙處傳是西南峰年年山下人長見騎白龍洞¶
門黒無底日夜惟雷風清齋將入時戴花兼抱松石逕¶
隂且寒地響知逺鐘似行山林外聞葉屐聲重低礙更¶
俯身漸逺晝夜同時時白蝙蝠飛入茅衣中行乆路轉¶
<pb:KR4h0117_WYG_065-2a>¶
窄足下水淙淙但願逢一人自得朝天宫¶
　　　宿西山修下元齋咏¶
幽人在何處松檜深𡨕㝠西峰望紫雲知有安期生沐¶
浴溪水暖新衣禮仙名碧紗籠寒燈長幡綴金鈴林下¶
聽法侶起踐枯葉聲焚香開巻時照耀金室明投簡石¶
洞裏稱遇上帝靈學道能苦心自古無不成¶
　　　入白芝溪尋黄尊師¶
觸煙入溪口茫茫惟檉櫪其中飛碧流十里不通屐出¶
<pb:KR4h0117_WYG_065-2b>¶
林尚未明細徑懸峭壁把藤借行勢混入猿猱跡忽然¶
風景異乃到神仙宅天晴茅屋頂殘雪蒸氣白隔忩梳¶
髮聲乆立聞吹幘抱琴出門來不顧人間客山院不洒¶
掃四時自虚寂落葉埋長松出地纔數尺曽讀上清經¶
去注長生籍願示不死方何山有瓊液¶
　　　過凌霄巖謁張先生祠¶
落落萬峰裏一峰獨凌天下看如尖髙上有十里泉至¶
人愛幽深一住五十年懸牘到其上乗牛耕藥田衣食¶
<pb:KR4h0117_WYG_065-3a>¶
不下求乃是雲中仙山僧獨知處相引衝碧煙㫁崖晝¶
昏黒槎臬横雙椽面壁攀石稜養力方敢前累歇日初¶
沒始到茅堂邊見客不問誰禮質無周旋醉臥枕欹樹¶
寒坐展青氊折松掃藜牀秋菓顔色鮮白犬䑛客衣驚¶
走聞腥膻乃知軒冕徒寜比雲壑眠¶
　　　古挽歌¶
雙轍出郭門綿綿東西道送死多於生幾人得終老見¶
此切肺肝不如歸山好不聞哀哭聲黙黙安懐抱時盡¶
<pb:KR4h0117_WYG_065-3b>¶
從物化又免生憂擾世間壽者稀盡為悲傷惱¶
　　　又¶
送哭誰家車靈旛紫帶長青童抱何物明月與香囊可¶
惜羅衣色看舁入水泉莫憂埏道暗燒漆得千年¶
　　　贈蘭若僧¶
一身禪誦苦洒掃古花宫静室雲常閉層蘿月不通懸¶
燈喬木上鳴磬亂幡中附入髙僧傳應隨慧遠公¶
　　　題柏臺山僧¶
<pb:KR4h0117_WYG_065-4a>¶
上方惟一室禪定對山容行道臨孤壁持齋聴遠鐘枯¶
藤離舊樹朽石落危峰不向雲間見髙踪豈易逢¶
　　　夜㑹李太守宅¶
郡齋常夜掃不寐獨吟詩把燭迎幽客升堂戴接䍦微¶
風吹淡醑餘雪落寒枝明日逢山伴須令隐者知¶
　　　題宇文□山寺讀書院¶
讀書林下寺不出動經年草閣連僧院山㕑共石泉雲¶
庭無履跡龕壁有燈煙年少今頭白刪詩到幾篇¶
<pb:KR4h0117_WYG_065-4b>¶
　　　山中自述¶
三十無名客空山獨卧秋病多知藥性年長信人愁螢¶
影竹忩下松聲茅屋頭近來心更静不夢世間遊¶
　　　山中寄韋鉦¶
嬾成身病日因醉卧多時送客出谿少讀書終巻遲幽¶
忩聞墜葉晴景見遊絲早晩來收藥門前有紫芝¶
　　　南谿書齋¶
茅屋住來乆山深不置門草生垂井口花落擁籬根入¶
<pb:KR4h0117_WYG_065-5a>¶
院將雛鳥尋蘿抱子猿曽聞異人説風景似桃源¶
　　　宿王尊師隐居¶
夜愛雲林好寒天月裏行青牛眠樹影白犬吠猿聲一¶
磬山院静千燈谿路明從來此峰客幾箇得長生¶
　　　哭凌霄山光上人¶
身沒碧峰裏門人改𦵏期買山尋主逺壘塔化人遲鬼¶
火穿空院秋螢入素帷黄昏溪路上聞哭竺乾師¶
　　　送韋判官歸薊門¶
<pb:KR4h0117_WYG_065-5b>¶
桑乾歸路逺聞説亦愁人有雪常經夏無花空到春帶¶
煙雲外火牧馬月中塵白首從戎客青衫未離身¶
　　　出塞¶
葱嶺秋塵去全軍取月支山川引行陣蕃漢列旌旗轉¶
戰疲兵少孤城外救遲邊人逢聖代不見偃戈時¶
　　　送張司直入單于¶
若過并州北誰人不憶家塞深無伴侣路盡有平沙磧¶
冷惟逢雁天春不見花莫隨征將意垂老事輕車¶
<pb:KR4h0117_WYG_065-6a>¶
　　　遊瀑泉寺¶
日斜尋未遍古木寺髙低碧澗皆分瀑朱樓尚隔溪㕑¶
忩通石䑕殿跡立山雞更有無人處明朝獨向西¶
　　　尋李逸人舊居¶
舊隐松林下衝泉入兩涯琴書隨弟子雞犬在鄰家茅¶
屋長黄菌槿籬生白花幽墳無處訪恐是入煙霞¶
　　　送李明府歸别業¶
寄家丹水邊歸去種春田白髮無知巳青山有宿縁鹿¶
<pb:KR4h0117_WYG_065-6b>¶
裘長酒氣茅屋有茶烟亦擬辭人世前溪近瀑泉¶
　　　過張老園林¶
身老無修飾頭巾㟁白紗開門朝掃逕輦水夜澆花藥¶
氣聞深巷桐隂到數家不愁還酒債腰下有丹砂¶
　　　題樹下禪僧¶
乆行多不定樹下是禪牀寂寂心無住年年日自長蟲¶
蛇同宿澗草木共經霜巳見南人説天台有舊房¶
　　　題服柏先生¶
<pb:KR4h0117_WYG_065-7a>¶
服柏不飛錬閒眠閉草堂有泉惟盥潄留火為焚香片¶
雨重門静孤桐滿院凉仍聞枕中術曽授漢淮王¶
　　　惜花¶
夜來花欲盡始惜兩三枝早起尋稀處閒眠憶落時蘂¶
飄蜂自散蔕折蝶還移更與殷勤别明春及早期¶
　　　公子行¶
少年初拜大長秋半醉垂鞭見列侯馬上抱雞三市鬬¶
袖中擕劒五陵遊玉簫金管迎歸院錦袖紅妝擁上樓¶
<pb:KR4h0117_WYG_065-7b>¶
更向苑西新買宅月波春水入門流¶
　　　送唐大夫讓節歸山¶
年老功成乞罷兵玉階匍匐進雙旌朱門鴛瓦為仙觀¶
白領狐裘出帝城侍女休梳宮樣髻蕃童新改道家名¶
到時浸髪春泉裏却夢紅樓簫管聲¶
　　　古詞¶
素絲帶金地忩間掬飛塵偷得鳯凰釵門前乞行人¶
　　　古挽歌¶
<pb:KR4h0117_WYG_065-8a>¶
隂風吹黄蒿挽歌渡秋水車馬却歸城孤墳月明裏¶
　　　寄周惲¶
家在荒陂長似秋蓼花芹葉水蟲幽去年相伴尋山客¶
明月今宵何䖏遊¶
　　　登古城¶
獨上閒城却下遲秋山慘慘塜纍纍當時還有登城者¶
荒草如今知是誰¶
　　　題美人¶
<pb:KR4h0117_WYG_065-8b>¶
秦女窺人不解羞攀花趂蝶出墻頭胸前空帶宜男草¶
嫁得蕭郎愛逺遊¶
　　　贈碧玉¶
新繡籠裙荳䓻花路人笑上返金車霓裳禁曲無人解¶
暗問梨園弟子家¶
　　　題合溪乾洞¶
渡水傍山尋絶壁白雲飛處洞天開仙人來往行無跡¶
石逕春風長緑苔¶
<pb:KR4h0117_WYG_065-9a>¶
　　　江南曲¶
偶向江邊採白蘋還隨女伴賽江神衆中不敢分明語¶
暗擲金錢卜逺人¶
　　　巴女謡¶
巴女騎牛唱竹枝藕絲菱葉傍江時不愁日暮還家錯¶
記得芭蕉出槿籬¶
　　　别齊太守¶
花裏髙樓春夜寒還如王屋上天壇歸山不道無明月¶
<pb:KR4h0117_WYG_065-9b>¶
誰共相從到曉看¶
　　　襄陽看花(時因小/蠻作)¶
自小看花長不足江邊尋得數株紅黄昏人散東風冷¶
吹落誰家明月中¶
　　戴叔倫(字幼公/潤州人)¶
　　　南野¶
治田長山下引流坦溪曲東山有遺塋南野起新築家¶
世素業儒子孫鄙食椂披雲朝出耕帶月夜歸讀身勩¶
<pb:KR4h0117_WYG_065-10a>¶
竟亡疲團團欣在目野芳緑可採泉美清可掬茂樹延¶
晚凉早田候秋熟茶烹松火紅酒吸荷杯緑解佩臨清¶
池撫琴看修竹此懐誰與同此樂君所獨¶
　　　曽遊¶
泊舟古城下髙閣快登眺大江㑹彭蠡羣峰豁𤣥嶠清¶
影涵空明黛色凝逺照碑留太史書詞刻長公調絶粒¶
感楚囚丹衷猶照耀懐哉不可招凭欄一悲嘯¶
　　　江行¶
<pb:KR4h0117_WYG_065-10b>¶
漾舟晴川裏掛席候風生臨泛何容與愛此江水清蘆¶
洲隐遥嶂霧日映孤城自顧踈野性屢忘鷗鳥情聊復¶
與時乖暫欲解塵纓驅馳非吾願虗懐浩巳盈¶
　　　感懐二首¶
主人飲君酒勸君弗相違但當盡歡量觴至無復辭人¶
生百年中㑹合能幾時不見枝上花昨滿今漸稀花落¶
還再開人老無少期古來賢達士飲酒不復疑¶
尺帛無長裁淺水無長流水淺易成枯帛短誰人收人¶
<pb:KR4h0117_WYG_065-11a>¶
生取舍間趨競固非優舊交跡雖疎中心自云稠新交¶
意雖密中道生怨尤踟蹰復踟蹰世路今悠悠¶
　　　喜病¶
閒居倦時燠開軒俯平林雷聲殷遥空雲氣布層隂川¶
上風雨來灑然滌煩襟田家共歡笑溝澮亦巳深團圑¶
聚鄰曲斗酒相與斟樵歌野曲中漁釣滄江潯蒼天暨¶
有念悠悠終我心¶
　　　孤鴻篇¶
<pb:KR4h0117_WYG_065-11b>¶
江上雙飛鴻飲啄行相隨朔風一何厲中道傷其雌顧¶
影明月下哀鳴聲正悲巳無矰&KR1508;患豈乏稻梁資嗈嗈¶
慕儔匹逺集清江湄中有孤文鵷翩翩好容儀共欣相¶
知遇畢志同棲遲野田鴟鴞鳥相妒復相疑鴻鵠不汝¶
較奮翼起高飛焉隨腐䑕欲辜此雲霄期¶
　　　女耕田行¶
乳燕入巢笋成竹誰家二女種新榖無人無牛不及犁¶
持刀斫地翻作泥自言家貧母年老長兄從軍未娶嫂¶
<pb:KR4h0117_WYG_065-12a>¶
去年災殁牛囤空截絹買刀都市中頭巾掩靣畏人識¶
以刀代牛誰與同姊妹相攜心正苦不見路人惟見土¶
䟽通畦壠防亂田整頓溝塍待時雨日正南岡下餉歸¶
可憐朝雉擾驚飛東林西舍花發盡共惜餘芳淚滿衣¶
　　　屯田詞¶
春來耕田遍砂磧老稚欣欣種禾麥麥苗漸長天苦晴¶
土乾确确鉏不得新禾未熟飛蝗生青苖食盡餘枯莖¶
捕蝗歸來守空屋囊無寸帛缾無粟十月移屯來向城¶
<pb:KR4h0117_WYG_065-12b>¶
官教去伐南山木驅牛駕車入山去霜重草枯牛凍死¶
艱辛歴盡誰得知望斷天南涙如雨¶
　　　相思曲¶
髙樓重重閉明月腸斷他年隔山别紫簫横笛寂無聲¶
獨向瑶忩坐愁絶魚沈雁杳天涯路始信人間别離苦¶
恨滿牙牀翡翠衾怨折金釵鳯凰股井深轆轤嗟綆短¶
衣帶相思日應緩將刀斫水水復連揮刀割情情不斷¶
落花亂逐東流水一㸃芳心為君死妾身願作巫山雲¶
<pb:KR4h0117_WYG_065-13a>¶
飛入仙郎夢魂裏¶
　　　柳花歌送客往桂陽¶
滄浪渡頭柳花發斷續因風飛不絶揺煙拂水積翠間¶
綴雪含霜誰忍攀夾㟁紛紛送君去鳴棹孤尋到何處¶
移家深入桂水源種柳新成花更繁定知别後消散盡¶
却憶今朝傷旅魂¶
　　　邊城曲¶
人生莫作逺行客逺行莫戍黄沙磧黄沙磧下八月時¶
<pb:KR4h0117_WYG_065-13b>¶
霜風裂膚百草衰塵沙晴天迷道路河水悠悠向東去¶
胡笳聽徹雙淚流行人慘慘生邊愁原頭獵犬夜相向¶
馬蹄蹴蹋層冰上不似京華俠少年青歌妙舞落花前¶
　　　巫山髙¶
巫山峨峨高挿天危峰十二凌紫煙瞿塘嘈嘈急如絃¶
洄流逆浪將覆船雲梯豈可進百丈那能牽陸行巉巖¶
水不前洒淚向流水淚歸東海邊含愁對眀月明月空¶
自圓故鄉囬首思綿綿側身天地心茫然¶
<pb:KR4h0117_WYG_065-14a>¶
　　　早春曲¶
青樓昨夜東風轉錦帳凝寒覺春淺垂楊揺絲鶯亂啼¶
裊裊煙光不堪剪博山吹雲龍腦香銅壺滴愁更漏長¶
玉頰啼紅夢初醒羞見青鸞鏡中影儂家少年愛遊逸¶
萬里輪蹄去無跡朱顔未衰消息稀腸斷天涯草空碧¶
　　　白苧詞¶
館娃宫中露華冷月落啼鵶散金井吳王扶頭酒初醒¶
秉燭張筵樂清景美人不眠憐夜永起舞亭亭亂花影¶
<pb:KR4h0117_WYG_065-14b>¶
新裁白苧勝紅綃玉珮珠纓金步揺囘鸞轉鳯意自嬌¶
銀筝錦瑟聲相調君恩如水流不斷但願年年同此宵¶
東風吹花落庭樹春色催人等閒去大家為歡莫延佇¶
頃刻銅龍報天曙¶
　　　客夜與故人偶集¶
天秋月又滿城闕夜千重還作江南㑹翻疑夢裏逢風¶
枝驚暗鵲露草覆寒蛩覊旅常堪坐相留畏曉鐘¶
　　　雨¶
<pb:KR4h0117_WYG_065-15a>¶
歴歴愁心亂迢迢獨夜長春帆江上雨曉鏡鬂邊霜啼¶
鳥雲山静落花溪水香家人亦念我與汝黯相忘¶
　　　過賈誼宅¶
一謫長沙地三年嘆逐臣上書憂漢室作賦弔靈均舊¶
宅荒秋草西風薦客蘋凄凉囘首處不見洛陽人¶
　　　送郎士元¶
自髮金陵客懐歸不暫留交情分兩地行色載孤舟黄¶
葉蟬吟晩滄江雁送秋何年重過此詩酒復追遊¶
<pb:KR4h0117_WYG_065-15b>¶
　　　山居即事¶
巖雲掩竹扉去鳥帶餘暉地僻生涯薄山深俗事稀養¶
花分宿雨剪葉補秋衣野渡逢漁子同舟蕩月歸¶
　　　山行¶
山行分曙色一路見人稀野鳥啼還歇林花墮不飛雲¶
迷棲鶴寺水澁釣魚磯囘首天將暝逢僧話未歸¶
　　　送耿十三湋復往遼海¶
仗劒萬里去孤城遼海東旌旗愁落日鼓角壯悲風野¶
<pb:KR4h0117_WYG_065-16a>¶
逈邊城小烽消戍壘空轅門正休暇投策拜元戎¶
　　　宿天竺寺曉發羅源¶
黄昏投古寺深院一燈明水砌長杉列風廊敗葉鳴山¶
雲留别偈王事速歸程迢逓羅源路輕輿候曉行¶
　　　江上别劉駕¶
天涯芳草遍江路又逢春海月留人醉山花笑客貧離¶
杯傾祖帳别騎逐行塵囘首風流地登臨少一人¶
　　　南軒¶
<pb:KR4h0117_WYG_065-16b>¶
野居何處是軒外一横塘座納薫風細簾垂白日長面¶
山如對畫臨水坐流觴更愛閒花木欣欣得向陽¶
　　　送别錢起¶
陽關多古調無奈醉中聞歸夢吳山逺離情楚水分孤¶
舟經暮雨征路入秋雲後夜同明月山窗定憶君¶
　　　送張南史¶
陋巷無車轍煙蘿總是春賈生猶未達原憲竟忘貧草¶
座留山月荷衣逺洛塵最憐知巳在林下訪閒人¶
<pb:KR4h0117_WYG_065-17a>¶
　　　春日早朝應制¶
仙仗肅朝官承平聖主歡月沉宮漏静雨濕禁花寒丹¶
荔來金闕朱櫻貢玉盤六龍扶御日只許近臣看¶
　　　早行寄朱放¶
山曉旅人去天髙秋氣悲明河川上没野草露中衰此¶
别又千里少年能幾時心知剡溪路聊且寄前期¶
　　　除夜宿石頭驛¶
旅館誰相問寒燈獨可親一年將盡夜萬里未歸人寥¶
<pb:KR4h0117_WYG_065-17b>¶
落悲前事支離笑此身愁顔與衰鬂明日又逢春¶
　　　吳明府自逺而來留宿¶
出門逢故友衣服滿塵埃歳月不可問山川何處來綺¶
城容敝宅散職寄靈臺自此留君醉相歡得幾囘¶
　　　送友人東歸¶
萬里楊柳色出關送故人輕煙拂流水落日照行塵積¶
夢江湖濶憶家兄弟貧徘徊㶚亭上不語自傷春¶
　　　遊少林寺¶
<pb:KR4h0117_WYG_065-18a>¶
步入招提路因之訪道林石龕苔蘚積香徑白雲深雙¶
樹含秋色孤峰起夕隂屧廊行欲遍皓首一長吟¶
　　　春日訪山人¶
逺訪山中客分泉漫煮茶相擕林下坐共惜鬂邊華歸¶
路逢殘雨沿溪見落花候門童子問遊樂到誰家¶
　　　留宿羅源西峰寺示輝上人¶
一宿西峰寺塵煩暫覺清逺林生夕籟髙閣起鐘聲山¶
寂僧初定廊深火自明雖云殊出處聊與説無生¶
<pb:KR4h0117_WYG_065-18b>¶
　　　寄司空曙¶
細雨柴門生逺愁向來詩句若為酬林花落處頻中酒¶
海燕飛時獨倚樓北郭晩晴山更逺南塘春盡水争流¶
可能相别還相憶莫遣楊花笑白頭¶
　　　過友人陳羽山居¶
向來擕酒共追攀此日看雲獨未還不見山中人半載¶
依然松下屋三間峰攅仙境丹霞上水遶漁磯緑玉灣¶
却望夏洋懐二妙滿崖霜樹曉斑斑¶
<pb:KR4h0117_WYG_065-19a>¶
　　　寄劉禹錫¶
謝相園西石徑斜知君習隐暫為家有時出郭行芳草¶
長日臨池看落花春去能忘詩共賦客來應是酒頻賖¶
五年不見西山色悵望浮雲隐落霞¶
　　　漢宫人入道¶
蕭蕭白髮出宫門羽服星冠道意存霄漢九重辭鳯闕¶
雲山何處訪桃源瑶池醉月勞仙夢玉輦乗春却帝恩¶
囘首吹簫天上伴上陽花落共誰言¶
<pb:KR4h0117_WYG_065-19b>¶
　　　二靈寺守歳¶
守歳山房逈絶縁燈光香茗共蕭然無人更獻椒花頌¶
有客同參柏子禪巳悟化城非樂界不知今夕是何年¶
憂心悄悄渾忘寐坐待扶桑日麗天¶
　　　弔暢當¶
萬里江南一布衣早將佳句動京畿徒聞子敬遺琴在¶
不見相如驛馬歸朔雪恐迷新塜草秋風愁老故山薇¶
玉堂知巳能銘述猶得精魂慰所依¶
<pb:KR4h0117_WYG_065-20a>¶
　　　寄孟東野¶
亂餘城郭畏經過到處閒門長薜蘿用世空悲聞道淺¶
入山偏喜識僧多醉歸花徑雲生履樵罷松巖雪滿蓑¶
石上幽期春又暮何時載酒聽髙歌¶
　　　過賈誼舊居¶
楚鄉卑濕嘆殊方作賦人稀宅巳荒謾有長書憂漢室¶
空將哀賦弔沅湘雨餘古井生秋草葉盡踈林見夕陽¶
過客不須頻太息咸陽宫殿亦凄凉¶
<pb:KR4h0117_WYG_065-20b>¶
　　　宫詞¶
紫禁迢迢宫漏鳴夜深無語獨含情春風鸞鏡愁中影¶
明月羊車夢裏聲塵暗玉堦綦跡斷香飄金屋篆煙清¶
貞心一任蛾眉妬買賦何須問馬卿¶
　　　暮春感懐舊二首¶
杜宇聲聲喚客愁故園何處此登樓落花飛絮成春夢¶
剰水殘山異昔游歌扇多情明月在舞衣無主綵雲收¶
東皇去後韶華盡老圃寒香别自秋¶
<pb:KR4h0117_WYG_065-21a>¶
四十無聞懶漫身旅情丘壑任天真悠悠往事杯中物¶
赫赫時名扇外塵短策看雲松寺晚踈簾聽雨草堂春¶
山花水鳥皆知巳百遍相過不厭貧¶
　　　宿無可上人房¶
偶來人境外何處染囂塵倘許栖林下僧中老此身¶
　　　贈李唐山人¶
此意静無事閉門風景遲柳條將白髮相對共垂絲¶
　　　三閭廟¶
<pb:KR4h0117_WYG_065-21b>¶
沅湘流不盡屈子怨何深日暮秋風起蕭蕭楓樹林¶
　　　送王司直¶
西塞雲山逺東風道路長人心勝潮水相送過潯陽¶
　　　隄上桞¶
垂柳萬條絲春來織别離行人攀折處閨妾斷腸時¶
　　　夜坐¶
夜静河漢髙獨坐庭前月忽起故園思動作經年别¶
　　　對月荅元明府¶
<pb:KR4h0117_WYG_065-22a>¶
山下孤城月上遲相留一醉本無期明年此夕遊何處¶
縱有秋光知對誰¶
　　　湘南即事¶
盧橘花開楓葉衰出門何處望京師沅湘日夜東流去¶
不為愁人住少時¶
　　　題友人山居¶
四郭青山處處同客懐無計荅秋風數家茅屋清溪上¶
千樹蟬聲落日中¶
<pb:KR4h0117_WYG_065-22b>¶
　　　過柳溪道院¶
溪上誰家掩竹扉鳥啼渾似惜春暉日斜深巷無人跡¶
時見梨花幾片飛¶
　　　蘇溪亭¶
蘇溪亭上草漫漫誰倚東風十二闌燕子不歸春事晩¶
一汀烟雨杏花寒¶
　　　贈鶴林上人¶
日日澗邊尋茯苓嵓扉長掩鳯山青歸來掛衲高林下¶
<pb:KR4h0117_WYG_065-23a>¶
自剪芭蕉寫佛經¶
　　　昭君詞¶
漢家宫闕夢中歸幾度氊房淚濕衣惆悵不如邊雁影¶
秋風猶得向南飛¶
　　　織女詞¶
鳯梭停織鵲無音夢憶仙郎夜夜心難得相逢容易别¶
銀河争似妾愁深¶
　　　春怨¶
<pb:KR4h0117_WYG_065-23b>¶
金鴨香消易斷魂梨花春雨掩重門欲知别後相思意¶
囘看羅衣漬淚㾗¶
　　　别鄭谷¶
朝陽齋前桃李樹手裁清䕃接比鄰明年此地看花發¶
愁向東風憶故人¶
　　　題稚川山水¶
松下茅亭五月凉汀沙雲樹晩蒼蒼行人無限秋風思¶
隔水青山似故鄉¶
<pb:KR4h0117_WYG_065-24a>¶
　　　閒思¶
伯勞東去鶴西還雲總無心亦度山何似嚴陵灘上客¶
一竿長伴白鷗閒¶
　　　閨怨¶
看花無語淚如傾多少春風怨别情不識玉門關外路¶
夢中連夜到邊城¶
　¶
　¶
<pb:KR4h0117_WYG_065-24b>¶
　¶
　¶
　¶
　¶
　¶
　¶
　¶
　石倉歴代詩選巻六十五¶
