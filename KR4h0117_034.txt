# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.073916
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三十四
<pb:KR4h0117_WYG_034-1a>¶
欽定四庫全書¶
　石倉歴代詩選巻三十四¶
　　　　　　　　　　　　明　曹學佺　編¶
　盛唐三¶
　　儲光羲(兖州人/)¶
　　　野田黄雀行¶
嘖嘖野田雀不知軀體㣲閒穿深叢裏爭食復爭飛窮¶
老一穨舍棗多桑樹稀無棗猶可食無桑何以衣蕭條¶
<pb:KR4h0117_WYG_034-1b>¶
空倉暮相引時來歸斜路豈不㨗渚田豈不肥水長路¶
且壊惻惻與心違¶
　　　樵父詞¶
山北饒朽木山南多枯枝枯枝作采薪㸑室私自知詰¶
朝礪斧尋視暮行歌歸先雪隐薜荔迎暄卧茅茨清澗¶
日濯足喬林時曝衣終年登險阻不復憂安危蕩漾與¶
神遊莫知是與非¶
　　　漁父詞¶
<pb:KR4h0117_WYG_034-2a>¶
澤魚好鳴水溪魚好上流漁梁不得意下渚濳垂鈎亂¶
荇時礙楫新蘆復隐舟静言念終始安坐看沈浮素髪¶
隨風揚逺心與雲遊逆浪還極浦信潮下滄洲非為狥¶
行役所樂在行休¶
　　　射雉詞¶
曝暄理新翳迎春射鳴雉原田遥一色臯陸曠千里遥¶
聞咿喔聲時見雙飛起羃䍥踈蒿下毰毸深麥裏顧敵¶
乃㤀生爭雄方决死仁心貴勇義豈復能傷此超遥下¶
<pb:KR4h0117_WYG_034-2b>¶
故墟迢逓囘髙峙大夫昔何苦取笑歡妻子¶
　　　昇天行貽盧六健¶
真人居閬風時奏清商音聽者即王母泠泠和瑟琴坐¶
對三花枝行隨五雲隂天長崑崙小日久蓬萊深上由¶
玉華宫下視首陽岑神州亦清浄要自有浮沈惻惻苦¶
哉行呱呱遊子吟廬山逄若士思欲化黄金雨雪没太¶
山誰能無歸心逍遥在雲漢可以來相尋¶
　　　效古二首¶
<pb:KR4h0117_WYG_034-3a>¶
晨登凉風臺暮走邯郸道曜靈何赫烈四野無青草火¶
軍北集燕天子西居鎬婦人役州縣丁男事征討老㓜¶
相别離哭泣無昬早稼穡既殄絶川澤復枯槁曠哉逺¶
此憂㝠㝠商山皓¶
東風吹大河河水如倒流河洲塵沙起有若黄雲浮頳¶
霞燒廣澤洪曜赫髙丘野老泣相語無地可䕃休翰林¶
有客卿獨負蒼生憂中夜起躑躅思欲獻厥謀君門峻¶
且深踠足空夷猶¶
<pb:KR4h0117_WYG_034-3b>¶
　　　雜詩二首¶
混沌本無象末路多是非逹士志寥廓所在能忘機耕¶
鑿時未至還山聊采薇虎豹對我蹲鸑鷟傍我飛仙人¶
空中來謂我勿復歸格澤為君駕雲霓為君衣西遊崑¶
崙墟可與世人違¶
秋氣肅天地太行髙崔嵬猿狖清夜吟其聲一何哀寂¶
寥掩圭蓽夢寐遊蓬萊琪樹逺亭亭玉堂雲中開洪崕¶
吹簫管玉女飄颻來雨師既先後道路無纎埃鄙哉楚¶
<pb:KR4h0117_WYG_034-4a>¶
襄王獨如雲陽臺¶
　　　述華清宫五首¶
上在蓬萊宫莫若居華清朝朝禮𤣥閣日日聞體輕大¶
聖不私巳精禋為羣氓¶
上出蓬萊時六龍儼齊首長道舒羽儀彤雲映前後天¶
聲殷宇宙真氣到林藪¶
昔在軒轅朝五城十二樓今我神泉宫獨在驪山陬羣¶
芳趨順動百辟隨天遊¶
<pb:KR4h0117_WYG_034-4b>¶
正月開陽和通門緝元化穆穆睟容歸豈為明燈夜髙¶
山大風起肅肅隨龍駕¶
上林神君宫此地即明庭山開鴻濛色天轉招揺星三¶
雪報大有孰謂非我靈¶
　　　石子松¶
盤石青巖下松生盤石中冬春無異色朝暮有清風五¶
臘何人采西山舊兩童¶
　　　駕簷藤¶
<pb:KR4h0117_WYG_034-5a>¶
得從軒墀下如勝松栢林生枝逐架逺吐葉向門深何¶
許答君子簷間朝暝隂¶
　　　池邊鶴¶
舞鶴傍池邊水清毛羽鮮立如依㟁雪飛似向池泉江¶
海雖言曠無如君子前¶
　　　釣魚灣¶
垂釣緑灣春春深杏花亂潭清疑水淺荷動如魚散日¶
暮待情人維舟緑楊㟁¶
<pb:KR4h0117_WYG_034-5b>¶
　　　幽人居¶
幽人下山徑云去夾青林滑處莓苔濕暗中蘿薜深春¶
朝煙雨散猶帶浮雲隂¶
　　　題太𤣥觀¶
門外車馬喧門裏宫殿清行即翳若木坐即吹玉笙所¶
喧既非我真道其㝠㝠¶
　　　至嵩陽觀即天皇故宫¶
真人上清室乃在中峰前花霧生玉井霓裳畵列仙念¶
<pb:KR4h0117_WYG_034-6a>¶
兹宫故宇多此地新泉松栢有清隂薜蘿亦自妍一聞¶
歩虛子又話逍遥篇忽若在雲漢風中意泠然¶
　　　貽韋錬師¶
精思莫知日意静如空虗三鳥自來去九光遥巻舒新¶
池近天井玉宇停雲車余亦苦山路洗心祈道書¶
　　　喫茗粥作¶
當晝暑氣盛鳥雀静不飛念君髙梧隂復觧山中衣數¶
片逺雲度曽不蔽炎暉淹留膳茶粥共我飯蕨薇敝廬¶
<pb:KR4h0117_WYG_034-6b>¶
既不逺日暮徐徐歸¶
　　　泛茅山東谿¶
清晨登仙峰峰逺行未極江海霽初景草木含新色而¶
我任天和此時聊動息望鄉白雲裏發棹清谿側松栢¶
生深山無心自貞直¶
　　　遊茅山五首¶
十年别鄉縣西去入皇州此意在觀國不言空逺遊九¶
衢平若水利徃無輕舟北洛反初路東江還故丘春山¶
<pb:KR4h0117_WYG_034-7a>¶
多秀木碧澗盡清流不見子桑扈當從方外求¶
世業傳儒行行成非不榮其如懐獨善况以聞長生家¶
近華陽洞早年深此情巾車雲路入理棹瑶谿行天地¶
朝光滿江山春色明王廷有軒冕此日方知輕¶
平生非作者望古懐清芬心以道為際行將時不羣兹¶
山在人境靈貺乆傳聞逺勢一峰出近形千嶂分冬春¶
有茂草朝暮多鮮雲此去亦何極但言西日曛¶
昔賢居柱下今我去人間良以直心曠兼之外視閒垂¶
<pb:KR4h0117_WYG_034-7b>¶
綸非釣國好學異希顔落日登髙嶼悠然望逺山谿流¶
碧水去雲帶清隂還想見中林士巖扉長不闗¶
名嶽徴仙事清都訪道書山門入松栢天路涵空虗南¶
極見朝采西潭聞夜漁逺心尚雲宿浪跡出林居為巳¶
存實際忘形同化初此行良巳矣不樂復何如¶
　　　述降聖觀¶
一山盡天苑一峰開道宫道花飛羽衛天鳥遊雲空玉¶
殿俯𤣥水春旗揺素風夾門小松栢覆井新梧桐自昔¶
<pb:KR4h0117_WYG_034-8a>¶
太仙下乃知元化功神皇作桂館此意與天通¶
　　　題眄上人禪居¶
真王清浄子燕居復行心結宇隣居邑寤言非逺尋丹¶
青丈室滿草樹一庭深秀色𤣥冬發交枝白日隂江流¶
映朱戸山鳥鳴香林獨住巳寂寂安知浮與沈¶
　　　過新豐道中(二十八年/有詔種果)¶
西下長樂坂東入新豐道雨多車馬稀道上生秋草太¶
隂蔽臯陸莫知晚與早雷雨杳㝠㝠川谷漫浩浩詔書¶
<pb:KR4h0117_WYG_034-8b>¶
植嘉木衆言桃李好自愧無此容歸從漢隂老¶
　　　夜到洛口入黄河¶
河洲多青草朝暮増客愁客愁惜朝暮枉渚暫停舟中¶
宵大川静觧纜逐歸流浦溆既清曠沿洄非阻修登艫¶
望落月撃楫悲新秋倘遇乗槎客永言星漢遊¶
　　　使過彈筝峽作¶
鳥雀知天雪羣飛復羣鳴原田無遺粟日暮滿空城達¶
士憂世務鄙夫念王程晨過彈筝峽馬足凌兢行雙璧¶
<pb:KR4h0117_WYG_034-9a>¶
隐靈曜莫能知晦明皚皚堅氷白漫漫隂雲平始信古¶
人言苦節不可貞¶
　　　泊舟貽潘少府(時潘在/後浦)¶
行子苦風潮維舟未能發宵分巻前幔卧視清秋月四¶
澤葭葦深中洲煙火絶蒼蒼水霧起落落疎星沒所遇¶
盡漁商與言多楚越其如念極浦又以思明哲常若千¶
里餘况之異鄉别¶
　　　仲夏入園中東陂¶
<pb:KR4h0117_WYG_034-9b>¶
方塘深且廣伊昔俯吾廬環㟁垂緑栁盈潭發紅蕖上¶
延北原秀下屬幽人居暑雨若混沌晴明如空虛此鄉¶
多隐逸水陸見樵漁廢賞亦何貴為歡良易攄且言重¶
觀國當此賦歸歟¶
　　　山居貽裴十二廸¶
落葉滿山砌蒼煙埋竹扉逺懐青㝠士書劒常相依霜¶
卧𦕈兹地琴言紛巳違衡陽今萬里南雁將何歸出徑¶
惜松引入舟憐釣磯西林有明月夜乆空微微¶
<pb:KR4h0117_WYG_034-10a>¶
　　　秦中嵗晏馬舍人宅宴集¶
冬暮乆無樂西行至長安故人處東第清夜多新歡廣¶
庭竹隂静華池月色寒知音盡詞客方見交情難¶
　　　薦𤣥徳公廟¶
神道本無巳成化亦自然君居寥天上徳在玉華泉真¶
遊踐王豫永日遲雲仙表微在營道明祀將祈年靈山¶
俯新邑松上生彩煙豈知穆天子逺去瑶池邊¶
　　　至嶽寺即大通大照禪塔上温上人¶
<pb:KR4h0117_WYG_034-10b>¶
秋山下映宫宫色宜朝陽迢逓在半嶺參差非一行燕¶
息雲滿門出遊花隐房二尊此成道禪宇遥相望鳳鐸¶
天中鳴巖梯松下長山墟響信鼔蘅薄生蕙香起滅一¶
以雪徃來亦誠亡悲哉門弟子要自知心長¶
　　　終南幽居獻蘇侍郎三首(時拜太/祝未上)¶
暮春天氣和登嶺望層城朝日懸清景巍峩宫殿明聖¶
君常臨朝逹士復懸衡道近無良足歸來卧山楹靈堦¶
曝仙書深室錬金英春巖松柏秀晨路鵾鷄鳴羽化既¶
<pb:KR4h0117_WYG_034-11a>¶
有言無然悲不成¶
中嵗尚㣲道始知將谷神抗策還南山水木自相親深¶
林開一徑青嶂成四鄰平明去采薇日入行刈薪雲歸¶
萬壑暗雪罷千巖春始看𤣥鳥來巳見瑶華新寄言搴¶
芳者無乃後時人¶
卜築青巖裏雲蘿四垂隂虚空若無人喬木自成林時¶
有清風至側聞樵采音鳯皇鳴南岡望望隔層岑既言¶
山路逺復道谿流深偓佺空中遊虬龍水間吟何當見¶
<pb:KR4h0117_WYG_034-11b>¶
輕翼為我違逺心¶
　　　題應聖觀¶
空中望小山山下見餘雪皎皎河漢女在兹飬真骨登¶
門駭天書啓籥問仙訣池光揺水霧燈色連松月合塼¶
起花臺折草成玊節天雞弄白羽王母垂𤣥髮北有上¶
年宫一路在雲霓上心方嚮道時復朝金闕¶
　　　至閒居精舍呈正上人(即天仰/故宫)¶
太室三招提其趣皆不同不同非一趣况是天遊宫雙¶
<pb:KR4h0117_WYG_034-12a>¶
嶺前夾門閣道復横空寳坊若花積宛轉不可窮流泉¶
自成池青松信饒風秋晏景氣迥晶明丹素功近將隐¶
者鄰逺與西山通大師假慧照念以息㣲躬¶
　　　酬綦母校書夢邪溪見贈之作¶
校文在仙掖每有滄洲心况以北忩下夢遊清溪隂春¶
看湖水漫夜入廻塘深徃徃纜垂葛出舟望前林山人¶
松下飯釣客蘆中吟小隂何足貴長年固可尋還車首¶
東道惠言若黄金以我采薇意傳之天姥岑¶
<pb:KR4h0117_WYG_034-12b>¶
　　　同王十三維偶然作¶
仲夏日中時草木看欲焦田家惜功力把鋤來東臯顧¶
望浮雲隂徃徃誤傷苖歸來悲困極兄嫂共相饒無錢¶
可沽酒何以觧劬勞夜深星漢明庭宇虚寥寥髙栁三¶
五株可以獨逍遥¶
北山種松柏南山種蒺藜出入雖同趣所尚各有宜孔¶
子貴仁義老氏好無為我心若虛空此道將安施暫過伊¶
闕間晼晚三伏時髙閣入雲中芙蓉滿清池要自非我¶
<pb:KR4h0117_WYG_034-13a>¶
室還望南山陲¶
野老本貧賤冐雨鋤瓜田一畦未及終樹下髙枕眠荷¶
篠者誰子皤皤來息肩不復問鄉墟相見但依然腹中¶
無一物髙話羲皇年落日臨層隅逍遥望晴川使婦提¶
蠶筐呼兒榜魚船悠悠泛緑水去摘浦中蓮蓮花豔且¶
美使我不能還¶
浮雲在虛空隨風復巻舒我心方處順動作何憂虞但¶
言嬰世網不復得閒居迢逓别東國超遥來西都見人¶
<pb:KR4h0117_WYG_034-13b>¶
乃㳟敬曽不問賢愚雖若不能言中心亦難誣故鄉滿¶
親戚道逺情日疎偶欲陳此意復無南飛鳬¶
　　　田家雜興¶
春至倉庚鳴薄言向田墅不能自力作黽勉娶隣女既¶
念生子孫方思廣園圃閒時相顧笑喜悦好禾黍夜夜¶
登嘯臺南望洞庭渚百草被霜露秋山響砧杵却羡故¶
年時中情無所取¶
衆人耻貧賤相與尚膏腴我情既浩蕩所樂在畋漁山¶
<pb:KR4h0117_WYG_034-14a>¶
澤時晦暝歸家暫閒居滿園植葵藿繞屋樹桑榆禽雀¶
知我閒翔集依我廬所願在優㳺州縣莫相呼日與南¶
山老兀然傾一壺¶
逍遥阡陌上逺近無相識落日照秋山千巖同一色網¶
罟繞深莽鷹鸇始輕翼獵馬既如風奔獸莫敢息駐旗¶
滄海畔犒士吴宫側楚國有夫人性情本貞直鮮禽徒¶
自致終嵗竟不食¶
貧士飬情性不復知憂樂去家行賣畚留滯南陽郭秋¶
<pb:KR4h0117_WYG_034-14b>¶
至黍苗黄無人可刈穫孺子朝來飯把竿逐鳥雀忽見¶
梁將軍乗車出宛洛意氣軼道路光輝滿墟落安知負¶
薪者咥咥笑輕薄¶
楚山有髙士梁國有遺老築室既相鄰向田復同道糗¶
&KR1458;常共飯兒孫每更抱忘此耕耨勞愧彼風雨好蟪蛄¶
鳴空澤鶗鴂傷秋草日夕寒風來衣裳苦不早¶
　　　題辨覺精舍¶
朝隨秋雲隂乃至青松林花閣空中逺方池巖下深竹¶
<pb:KR4h0117_WYG_034-15a>¶
風亂天語谿響成龍吟試問真君子遊山非世心¶
　　　題崔山人别業¶
南陽隐居者築室丹谿源谿冷懼秋晏室寒欣景暾山¶
雞鳴菌閣水霧入衡門東嶺或舒嘯北忩時討論封君¶
渭川竹逸士漢隂園何必崆峒上獨為堯所尊¶
　　　行次田家澳梁作¶
田家俯長道邀我避炎氛當暑日方晝髙天無片雲桑¶
間禾黍氣栁下牛羊羣野雀栖空屋晨風不復聞前登¶
<pb:KR4h0117_WYG_034-15b>¶
澳梁坂極望甘泉分逆旅方三舍西山猶未曛¶
　　　昭聖觀¶
主家隐谿口㣲路入花源數日朝青閣彩雲猶在門雙¶
樓夾一殿玉女侍𤣥元扶橑盡蟠木歩閻多畵幡新松¶
引天籟小柏繞山樊坐弄竹隂逺行隨谿水喧石池辨¶
春色林獸知人言未逐鳯凰去真宫在此原¶
　　　題辛道士房¶
全神不言命所尚道家流迨此逺南楚遂令思北遊先¶
<pb:KR4h0117_WYG_034-16a>¶
生秀衡嶽玊立居𤣥丘門帯江山静房隨瑶草幽逍遥¶
三花發罔象五雲浮自有太清紀曽垂草髮憂大年方¶
槖籥小智即蜉蝣七日赤龍至莫令余獨留¶
　　　晦日任橋池亭¶
温泉作天邑直北開新洲未有菰蒲生即聞鳬雁遊六¶
亭在髙㟁數島居中流晦日望清波相與期泛遊西道¶
苦轉榖北堤疲行舟清泠水木隂纔可適我憂¶
　　　河中望鳥灘作貽吕四郎中¶
<pb:KR4h0117_WYG_034-16b>¶
河流有深曲舟子莫能知弭棹臨沙嶼㣲吟西日馳平¶
明春色霽兩㟁好風吹去去川途盡悠悠親友離漢宫¶
成羽翼伊水弄參差為惜淮南子如何攀桂枝¶
　　　秦中初霽獻給事二首¶
渭水收暮雨處處多新澤宫苑傍山明雲林帯天碧君¶
子聳髙駕英聲邈今昔鏘珮出中臺彯纓入仙掖夙心¶
幸清鑒晚志欣良覿鳴盗非足徴願言同下客¶
南國乆為思西都當作賓雲開天地色日照山河春善¶
<pb:KR4h0117_WYG_034-17a>¶
聼在知巳揚光惟逹人妙年弄柔翰弱冠偶良辰擢第¶
文昌閣還家滄海濱寸心何所望東掖有賢臣¶
　　　秋次灞亭寄申大¶
橘柚植寒陵芙蓉蔕修坂無言不得意得意何由展况¶
我行且徒而君徃猶蹇既傷人事近復言天道逺薄暮¶
入空亭中夜不能飯南聼鴻雁盡西見招揺轉千門漢¶
主宫百里周王苑杲杲初景出油油鮮雲巻㑹朝幸嵗¶
真校獵從秋獮念君乆京國雙涕如露泫無人薦子雲¶
<pb:KR4h0117_WYG_034-17b>¶
太息竟誰辨¶
　　　鞏城東莊道中作¶
北陵散寒鳥西山照初日婉孌晉陽京踟蹰野人室南¶
軒草間去後乗林中出靄靄長路暖遲遲狹路歸蜉蝣¶
時蔽月枳棘復傷衣城上東風起河邊早雁飛夏王紀冬¶
令殷人乃正月涯口度新雲山隂留故雪幸逢耆耋諾¶
餘待親隣别總轡出叢薄歇鞍登峻隅春源既蕩漭伏¶
戰亦睢盱未獲遵平道徒言信薄夫¶
<pb:KR4h0117_WYG_034-18a>¶
　　　赴馮翊作¶
本自江海人且無寥廓志大明耀天宇靄靄風雨被迢¶
逓别荆吴飄颻渉沂泗廣川俟舟檝峻坂傷騏驥蹭蹬¶
失歸道﨑嶇從下位西出太華隂北走少梁地葱蘢墟¶
落色泱漭闗河氣耻從俠烈遊甘為刀筆吏寳劒茱茰¶
匣豈忘知音貴大道且泛然沈浮未云異¶
　　　晩霽中園喜赦作¶
五月黄梅時隂氣蔽逺邇煙雲連晦朔菰菜生隣里落¶
<pb:KR4h0117_WYG_034-18b>¶
日燒霞明農夫知雨止幾悲袵席濕長歎垣墻毁曭朗¶
天宇開家族躍以喜渙汗發大號坤元更資始散衣出¶
中園小徑尚滑履池光揺萬象倐忽滅復起嘉樹如我¶
心欣欣豈云巳¶
　　　發商丘¶
河水日夜流客心多殷憂維梢歴宋國結纜登商丘漢¶
皇封子弟周室命諸侯揺揺世祀怨傷古復兼秋鳴鴻¶
念極浦征旅慕前儔太息梁王苑時非牧馬遊¶
<pb:KR4h0117_WYG_034-19a>¶
　　　田家即事答崔二東臯作四首¶
𤣥鳥雙雙飛杏林初發花呴媮命僮僕可以樹桑麻清¶
旦理犂鋤日入未還家¶
有客山中至言傳故人訊蕩漾敷逺情飄颻吐清韻猗¶
歟春臯上無乃成秋興¶
念别求湏㬰忽至嚶鳴時菜田燒故草初樹飬新枝所¶
寓非幽深夢寐相追隨¶
依依親隴畆寂寂無隣里不聞雞犬音日見和風起頼¶
<pb:KR4h0117_WYG_034-19b>¶
君遺掞藻憂來散能弭¶
　　　同諸公秋齊曲江俯見南山¶
天静終南髙俯映江水明有若蓬萊下淺深見澄瀛羣¶
峰懸中流石壁如瑶瓊魚龍隐蒼翠鳥獸遊清泠菰蒲¶
林下秋薛荔波中輕山&KR0034;浴蘭沚水若居雲屏嵐氣浮¶
渚宫孤光隨曜靈隂隂豫章館宛宛百花亭大君及羣¶
臣宴樂方嚶鳴吾黨二三子蕭晨怡性情逍遥滄洲時¶
乃在長安城¶
<pb:KR4h0117_WYG_034-20a>¶
　　　山中貽崔六琪華¶
恍惚登髙嶺徘徊看落日遥想仲長園如親㓜安室春¶
渚菖蒲登山中撥糓鳴相思不道逺太息未知情意君¶
來此地時復疎林薄中夜掃衡門迎晨閉菌閣屣履清¶
池上家僮奉信歸憂隨落花散目送歸雲飛故交在天¶
末新知復千里無人蹔徃還獨作中林士¶
　　　京口題崇上人山亭¶
清旦歴香巖巖徑紆復直花林開宿霧遊目清霄極分¶
<pb:KR4h0117_WYG_034-20b>¶
明窗户中逺近山川色金沙童子戲香飯諸天食呌呌¶
海鴻聲軒軒江燕翼寄言清浄者閭閻徒自踣¶
　　　朝邑蔡主簿期不㑹二首¶
下位日趨走久之賔㑹疎空遲偶詞賦所媿比園廬朝¶
念池上酌暮逢林下書方將固封守暫欲混畋漁衰柳¶
隠長路秋雲滿太虚遥遥望左右日入未迴車¶
日入清風至知君在西偏車輿既成列賔僕復能賢迢¶
遞下墟坂逍遥看井田蒼山起暮雨極浦浮長煙服義¶
<pb:KR4h0117_WYG_034-21a>¶
大如志交歡數盡年寧言十餘里不見空來還¶
　　　鞏城南河作寄徐三景暉¶
初年雨候遲鞏洛河流小揺揺芳草岸屢見春山曉清¶
露洗雲林輕波戲魚鳥惟言故人逺不念鄉川𦕈舟檝¶
去縈迴湍溆行奔峭寄書千里路莫道南鴻少¶
　　　貽閻處士防卜居終南¶
春風揺雜樹言别還江汜堅冰生緑潭又客三千里兆¶
夢惟顔色懸情乃文史滌耳貴清言披歡遲玊趾秦城¶
<pb:KR4h0117_WYG_034-21b>¶
疑舊廬佇立問焉如穉子跪而説還山將隠居竹林既¶
深逺松宇復清虚跡迥事多逸心安趣有餘石門動髙¶
韻草堂新著書鶱飛久超絶蹇足空躊躇猶有昔時意¶
望君當照車驅車當六國何以湏濳黙聖主常徵賢羣¶
相每舉徳此時方獨徃身志將何欲願謝山中人迴車¶
首歸躅¶
　　　華隂作貽祖三詠¶
朝行敷水上暮出華山東髙館宿初静長亭秋轉空日¶
<pb:KR4h0117_WYG_034-22a>¶
餘乆淪汩重此聞霜風析歴入谿樹颼飀驚夕鴻悽然¶
望伊洛如見息陽宫舊識無髙位新知盡固窮夫君獨¶
輕舉逺近善文雄豈令千里駕﨑嶇秦塞中¶
　　　閒居¶
薄遊何所愧所愧在閒居親故不來徃中園時讀書歩¶
櫩滴餘雪春塘抽新蒲梧桐漸覆井時鳥自相呼悠然¶
念故鄉乃在天一隅安得如浮雲來徃方湏臾¶
　　　新豐主人¶
<pb:KR4h0117_WYG_034-22b>¶
新豐主人新酒熟舊客還歸舊堂宿滿酌香含北砌花¶
盈樽色泛南軒竹雲散天髙秋月明東家少女觧秦筝¶
醉來忘却巴陵道夢中疑是洛陽城¶
　　　同張侍御宴北樓¶
今之太守古諸侯出入雙旌垂七旒朝覽干戈時聽訟¶
暮延賓客復登樓西山漠漠崦嵫色北渚沈沈江漢流¶
良宵清浄方髙㑹繡服光輝連皁葢魚龍恍惚階除下¶
雲霧杳冥忩戸外水靈慷慨行泣珠遊女飄颻思觧珮¶
<pb:KR4h0117_WYG_034-23a>¶
蒼蒼低月半遥城落落踈星滿太清不分開襟悲楚奏¶
願言吹笛退胡兵軒后清丘埋猰㺄周王白羽掃攙搶¶
期君武節朝龍闕余亦翺翔歸玉京¶
　　　薔薇篇¶
裊裊長數尋青青不作林一莖獨秀當庭心數枝分作¶
滿庭隂春日遲遲欲將半庭影離離正堪玩枝上嬌鶯¶
不畏人葉底飛蛾自相亂秦家女兒愛芳菲畵眉相伴¶
采葳蕤髙處紅鬚欲就手低邊緑刺巳牽衣蒲萄架上¶
<pb:KR4h0117_WYG_034-23b>¶
朝光滿楊栁園中暝鳥飛連袂踏歌從此去風吹香氣¶
逐人歸¶
　　　登戲馬臺作¶
君不見宋公仗鉞誅燕後英雄踴躍争趨走小㑹衣冠¶
吕梁壑大徵甲卒碻磝口天開神武樹元勲九日茱茰¶
饗六軍泛泛樓船遊極浦揺揺歌吹動浮雲居人滿目¶
市朝變霸業猶存齊楚甸泗水南浮桐柏川沂山北走¶
瑯琊縣滄海沈沈晨霧開彭城烈烈秋風來少年自言¶
<pb:KR4h0117_WYG_034-24a>¶
未得意日暮蕭條登古臺¶
　　　臨江亭¶
晉家南作帝京鎮北為闗江水中分地城樓下帶山金¶
陵事巳徃青葢理無還落日空亭上愁看龍尾灣¶
　　　官莊池觀競渡¶
落日吹簫管清池發棹歌船爭先後渡㟁激去來波水¶
葉藏魚鳥林花間綺羅踟蹰仙女去猶似望天河¶
　　　題虬上人房¶
<pb:KR4h0117_WYG_034-24b>¶
禪宫分兩地釋子一為心入道無來去清言見古今江¶
寒池水緑山暝竹園深别有中天月遥遥散夕隂¶
　　　題山中流泉¶
山中有流水借問不知名映地為天色飛空作雨聲轉¶
來深澗滿分出小池平恬澹無人見年年長自清¶
　　　題陸山人樓¶
暮聲雜初雁夜色涵早秋獨見海中月照君池上樓山¶
雲拂高棟天漢入雲流不惜朝光滿其如千里遊¶
<pb:KR4h0117_WYG_034-25a>¶
　　　重寄虬上人¶
一作雲峰别三看花栁朝青山隔逺路明月空長霄鵲¶
浴西江雨雞鳴東海潮此情勞夢寐况道雙林遥¶
　　　漢陽即事¶
楚國千里逺孰知方寸違春遊歡有客夕寢賦無衣江¶
水帶氷緑桃花隨雨飛九歌有深意捐珮乃言歸¶
　　　寒夜江口泊舟¶
寒潮信未起出浦纜孤舟一夜苦風浪自然増旅愁吴¶
<pb:KR4h0117_WYG_034-25b>¶
山遲海月楚火照江流欲有知音者異鄉誰可求¶
　　　苑外至龍興院作¶
朝遊天苑外忽見法筵開山勢當空出雲隂滿地來踈¶
鐘清月殿幽梵静花臺日暮香林下飄飄仙歩廻¶
　　　尋徐山人遇馬舍人¶
泊舟伊川右正見野人歸日暮春山緑我心清且微巖¶
聲風雨度水氣雲霞飛復有金門客來㕘蘿薜衣¶
　　　渭橋北亭作¶
<pb:KR4h0117_WYG_034-26a>¶
停車渭橋暮望望入秦京不見鵷鸞道如聞歌吹聲鄉¶
魂渉江水客路指蒲城獨有故樓月今來亭上明¶
　　　隴頭水送别¶
相送隴山頭東西隴水流從來心膽盛今日為君愁暗¶
雪迷征路寒雲隐戍樓惟餘征斾影相逐去悠悠¶
　　　洛陽東門送别¶
東城别故人臘月遲芳辰不惜孤舟去其如兩地春花¶
明洛陽苑水緑小平津是日不相見鶯聲徒自新¶
<pb:KR4h0117_WYG_034-26b>¶
　　　送沈校書吴中搜書¶
郊外亭臯逺野中岐路分苑門臨渭水山翠雜春雲秦¶
閣多遺典吴臺訪闕文君王思校理莫滯清江濆¶
　　　洛橋送别¶
河橋送客舟河水正安流逺見輕橈動遥憐故國遊海¶
禽逢早雁江月值新秋一聽南津曲分明散别愁¶
　　　秦中送人覲省¶
二月清江外遥遥餞故人南山晴有雪東陌霽無塵騎¶
<pb:KR4h0117_WYG_034-27a>¶
别章臺晚舟行洛水春知君梁苑去日見白華新¶
　　　洛中送人還江東¶
洛城春雨霽相送下江鄉樹緑天津道山明伊水陽孤¶
舟從此去客思一何長直望清波裏惟餘落日光¶
　　　仲夏餞魏四河北覲叔¶
落日臨御溝送君還北州樹凉征馬去路暝歸人愁吴¶
嶽夏雲盡渭河秋水流東籬摘芳菊想見竹林遊¶
　　　送人尋裴斐¶
<pb:KR4h0117_WYG_034-27b>¶
柱史迴清憲謫居臨漢川遲君千里駕方外賞雲泉路¶
斷因春水山深由暝煙湘江見游女寄摘一枝蓮¶
　　　張谷田舍¶
縣官清且儉深谷有人家一徑入寒竹小橋穿野花碓¶
喧春澗滿梯倚緑桑斜自説年來稔前村酒可賖¶
　　　藍上芳茨期王維補闕¶
山中人不見雲去夕陽過淺瀨寒魚少藂蘭秋蝶多老¶
年疎世事幽性樂天和酒熟思才子谿頭望玉珂¶
<pb:KR4h0117_WYG_034-28a>¶
　　　田家即事¶
桑柘悠悠水醮堤晚風晴景不妨犁高機猶織卧蠶子¶
下坂饑逢餉饁妻春色滿林羊酪熟麥凉浮隴雉媒低¶
生時樂死皆由命事在旻天迥不迷¶
　　　觀競渡¶
大夫沈楚水千祀國人哀習棹江流長迎神雨霧開標¶
隨緑雲動船逆清波來下怖魚龍起上驚鳬雁迴能令¶
秋大有鼓吹逺相催¶
<pb:KR4h0117_WYG_034-28b>¶
　　　同張侍御鼎和京兆蕭兵曹華嵗晚南園¶
公府傳休沭私庭效陸沈方知從大隐非復在幽林闕¶
下忠貞志人間孝友心既将冠葢雅仍與薜蘿深寒變¶
中園栁春歸上苑禽池涵青草色山帶白雲隂潘岳閒¶
居賦鍾期流水琴一經當自足何用遺黄金¶
　　　長安道二首¶
鳴鞭過酒肆袨服遊倡門百萬一時盡含情無片言¶
西行一千里暝色生寒樹暗聞歌吹聲知是長安路¶
<pb:KR4h0117_WYG_034-29a>¶
　　　洛陽道四首獻吕四郎中¶
洛水春氷開洛城春樹緑朝看大道上落花亂馬足¶
大道直如髮春日佳氣多五陵貴公子雙雙鳴玉珂¶
春風二月時道傍栁堪把上枝覆官閣下枝拂車馬¶
洛水照千門千門碧空裏少年不得志走馬遊新市¶
　　　江南曲四首¶
緑江深見底高浪直翻空慣是湖邊住舟輕不畏風¶
逐流牽荇葉緑㟁摘蘆苗為惜鴛鴦鳥輕輕動畵橈¶
<pb:KR4h0117_WYG_034-29b>¶
日暮長江裏相邀歸渡頭落花如有意來去逐船流¶
隔江看樹色沿月聽歌聲不是長干住那從此路行¶
　　　闗山月¶
一雁過連營繁霜覆古城胡笳在何處半夜起邊聲¶
　　　同武平一員外遊湖¶
竹吹留歌扇蓮香入舞衣前谿多曲溆乗興莫先歸¶
　　　玉真公主山居¶
山圵天泉苑山西鳳女家不言沁園好獨隐武陵花¶
<pb:KR4h0117_WYG_034-30a>¶
　　　滄浪峽¶
滄浪臨古道道上若成塵自有滄浪峽誰為無事人¶
　　　明妃曲¶
日暮驚沙亂雪飛傍人相勸易羅衣强來前殿看歌舞¶
共待單于夜獵歸¶
　　　同武平一員外遊湖¶
紅荷碧篠夜相鮮孔葢蘭橈浮翠筵舟中對舞邯鄲曲¶
月下雙彈盧女絃¶
<pb:KR4h0117_WYG_034-30b>¶
　　　題茅山華陽洞¶
華陽洞口片雲飛細雨濛濛欲濕衣玊簫徧滿仙壇上¶
應是茅家兄弟歸¶
　¶
　¶
　¶
　¶
　石倉歴代詩選巻三十四¶
