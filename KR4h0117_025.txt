# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:09.905898
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二十五
<pb:KR4h0117_WYG_025-1a>¶
欽定四庫全書¶
　石倉歴代詩選卷二十五¶
　　　　　　　　　　　　明　曹學佺　編¶
　初唐十二¶
　　崔湜(字澄瀾/定州人)¶
　　　塞垣行¶
疾風巻溟海萬里揚砂礫仰望不見天昬昬竟朝夕是¶
時軍兩進東拒復西敵蔽山張旗鼓間道濳鋒鏑精騎¶
<pb:KR4h0117_WYG_025-1b>¶
突曉圍竒兵襲暗壁十月邊塞寒四山霧隂積雨雪雁¶
南飛風塵景西迫昔我事討論未嘗怠經籍一朝棄筆¶
硯十年操矛㦸豈要黄河誓須勒燕然石可嗟牧羊臣¶
海上久為客¶
　　　冀圵春望¶
迴首覽燕趙春生兩河間曠然萬里餘際海不見山雨¶
歇青林潤烟空緑野閒問鄉何處所目送白雲還¶
　　　大漠行¶
<pb:KR4h0117_WYG_025-2a>¶
單于犯薊堧驃騎畧蕭邊南山木葉飛下地圵海蓬根¶
亂上天科斗連營太原道魚麗合陣武威川三軍遥倚¶
伏萬里相馳逐旌斾悠悠静瀚源鼙鼔喧喧動盧谷窮¶
徼出幽陵吁嗟倦寢興馬蹄凍澑石胡毳煖生氷雲沙¶
泱漭天光閉河塞隂沈海色凝崆峒異國誰能託蕭索¶
邊心常不樂近見行人畏白龍遥聞公主愁黄鶴陽春¶
半岐路間瑶臺苑玉門闗百花芳樹紅將歇二月蘭臯¶
緑未還陣雲不散魚龍水雨雪猶飛鴻雁山山嶂連綿¶
<pb:KR4h0117_WYG_025-2b>¶
不可極路遠辛勤夢顔色圵堂萱草不寄來東園桃李¶
長相憶漢將紛紜攻戰盈胡冦蕭條幽朔清韓君拜節¶
偏知遠鄭吉驅旌坐見迎火絶烟沈右西極谷静山空¶
左圵平但使将軍能百戰不須天子築長城¶
　　　奉和登驪山髙頂寓目應制¶
名山何壮哉𤣥覽一徘徊御路穿林轉旌門倚石開烟¶
霞肘後發河塞掌中來不學蓬壺逺經年猶未迴¶
　　　侍宴長寧公主東莊應制¶
<pb:KR4h0117_WYG_025-3a>¶
沁園東郭外鸞駕一遊盤水榭宜時陟山樓向晩看席¶
臨天女貴杯接近臣歡聖藻懸宸象㣲臣竊仰觀¶
　　　幸白鹿觀應制¶
御旗探紫籙仙仗闢丹丘捧藥芝童下焚香桂女畱鸞¶
歌無嵗月鶴語記春秋臣朔真何幸常陪漢武遊¶
　　　幸梨園亭觀打毬應制¶
年光陌上發香輦禁中遊草緑鴛鴦殿花明翡翠樓寳¶
杯承露酌仙管雜風流今日陪歡豫皇恩不可酬¶
<pb:KR4h0117_WYG_025-3b>¶
　　　折楊柳¶
二月風光半三邊戍不還年華妾自惜楊柳為君攀落¶
絮縈衫袖垂楊拂髻鬟那堪音信斷流涕望陽闗¶
　　　邊愁¶
九月蓬根斷三邊草葉腓風塵馬變色霜雪劒生衣客¶
思愁隂晚邊書驛騎歸殷勤鳯樓上還袂及春暉¶
　　　媫妤怨¶
不分君恩斷新妝視鏡中容華尚春日嬌愛已秋風枕¶
<pb:KR4h0117_WYG_025-4a>¶
席臨窓曉帷屏向月空年年後庭樹榮落在深宫¶
　　　酬杜麟臺春思¶
春還上林苑花滿洛陽城鴛衾夜凝思龍鏡曉含情憶¶
夣殘燈落離魂暗馬驚可憐朝與暮樓上獨盈盈¶
　　　唐都尉山池¶
曲渚颺輕舟前谿釣晚流雁翻蒲葉起魚撥荇花游金¶
子懸湘柚珠房折海榴幽尋惜未巳清月半西樓¶
　　　江樓夕望¶
<pb:KR4h0117_WYG_025-4b>¶
試陟江樓望悠悠去國情楚山霞外斷漢水月中平公¶
子留遺邑夫人有舊城蒼蒼烟霧裏何處是咸京¶
　　　襄城即事¶
子牟懐魏闕元凱滯襄城冠葢仍為里池臺尚識名山¶
光晴後緑江色晚來清借問東流水何時到玉京¶
　　　秦州薛都督挽詞¶
十里絳山幽千年汾水流碑傳門客建劒是故人留隴¶
樹煙含夕山門月照秋古来鐘鼎盛共盡一蒿丘¶
<pb:KR4h0117_WYG_025-5a>¶
　　　奉和春日幸望春宫¶
澹蕩春光滿曉空逍遥御輦入離宫山河眺望雲天外¶
臺榭参差烟霧中庭際花飛錦繡合枝間鳥囀管絃同¶
即此歡娛齊鎬宴惟應率舞樂薫風¶
　　　奉和幸韋嗣立山莊侍宴應制¶
丞相登前府尚書啓舊林式閭明主睿榮族聖嬪心川¶
狹旌門抵巖高蔽帳臨閒窓憑柳暗小逕入松深雲巻¶
千峰色泉和萬籟吟蘭迎天女珮竹礙侍臣簮宸翰三¶
<pb:KR4h0117_WYG_025-5b>¶
光燭朝榮四海欽還嗟絶機叟白首漢川隂¶
　　　同李員外春閨¶
落日啼連夜孤燈坐徹明捲簾雙燕入披幌百花驚隴¶
上寒應晚閨中織未成管絃愁不意梳洗懶無情去嵗¶
聞西伐今年送圵征容顔離别盡流恨滿長城¶
　　　襄陽早秋寄岑侍郎¶
江城秋氣早旭旦坐南闈落葉驚衰鬢清霜换旅衣時¶
來矜早逹事往覺前非體道徒推理防身終昧㣲故人¶
<pb:KR4h0117_WYG_025-6a>¶
金華省肅穆秉天機誰念江漢廣蹉跎心事違¶
　　　贈蘇少府赴任江南余時還京¶
大夫不歎别逹士自安卑攬泣固無趣銜杯空爾為流¶
雲春窈窕去水暮逶迤行舟忽東泛歸騎亦西馳秦地¶
多芳草江潭有桂枝誰言阻遐濶所貴在相知¶
　　　登總持寺閣¶
宿雨清龍界晨暉滿鳯城昇攀重閣迥憑覽四郊明井¶
邑周秦地山河今古情紆餘一水合寥落五陵平處處¶
<pb:KR4h0117_WYG_025-6b>¶
風烟起欣欣草木榮故人不可見冠葢滿東京¶
　　　早春邊城還歸¶
大漠羽書飛長城未解圍山川凌玉障旌節下金㣲路¶
向南庭遠書因圵雁稀鄉闗揺别思風雪故戎衣嵗盡¶
仍為客春還尚未歸明年征騎返歌舞及芳菲¶
　　　襄陽作¶
廟堂初解印郡邸忽腰章按節巡河右鳴騶入漢陽城¶
臨南峴出樹繞圵津長好學風猶扇誇才俗未望江山¶
<pb:KR4h0117_WYG_025-7a>¶
距七澤烟雨接三湘蛟浦菱荷浄漁舟橘柚香醉中求¶
習氏夣裏憶襄王宅壊仍思鳯碑存更憶羊下車慙政¶
美閉閣幸時康多謝征南術于今尚不忘¶
　　　喜入長安¶
雲日能催曉風光不惜年頼逢征客盡歸在落花前¶
　　鄭愔(字文靖/滄州人)¶
　　　侍宴長寧公主東莊應制¶
公門襲漢瓌主第稱秦玉池架祥鱣序山吹鳴鳯曲拂¶
<pb:KR4h0117_WYG_025-7b>¶
席蘿薜垂迴舟芰荷觸平陽妙舞處日暮清歌續¶
　　　采蓮曲¶
錦䋏沙棠艦羅帶石榴裠緑潭采芰荷清江日稍曛魚¶
鳥争唼喋花葉相芬氲不覺芳洲暮棹歌處處聞¶
　　　夜遊曲¶
漢室歡娛盛魏國文雅遒許史連朝集應陳從夜遊西¶
園讌公子圵里召王侯詎似將軍獵空嗟亭尉留¶
　　　奉和幸上官昭容院獻詩四首¶
<pb:KR4h0117_WYG_025-8a>¶
地軸樓居遠天台闕路賒何如遊帝宅即此對仙家座¶
拂金壺電池揺玉酒霞無勞秦漢隔别訪武陵花¶
堯茨姑射近漢苑建章連十五蓂知月三千桃紀年鸞¶
歌随鳯吹鶴舞向鵾弦更覔瓊妃伴來過玉女泉¶
宫掖賢才重山林高尚難不言辭輦地更有結廬歡池¶
棟清温燠巖窓起沍寒幽亭有仙桂聖主萬年看¶
槎流天上轉茅宇禁中開河鵲填橋至山熊避檻來庭¶
花采菉蓐巖石步莓苔願奉輿圖泰長開錦翰裁¶
<pb:KR4h0117_WYG_025-8b>¶
　　　送金城公主適西蕃應制¶
下嫁戎庭遠和親漢禮優笳聲出虜塞簫曲背秦樓貴¶
主悲黄鶴征人怨紫騮皇情眷億兆割念俯懐柔¶
　　　奉和九月九日登慈恩寺浮圖應制¶
湧霄開寳塔倒影駐仙輿雁子乗堂處龍王起藏初秋¶
風聖主曲佳氣史官書願獻重陽壽承歡萬嵗餘¶
　　　銅雀妓¶
日斜漳浦望風起鄴臺寒玉座平生晚金樽妓吹闌舞¶
<pb:KR4h0117_WYG_025-9a>¶
餘依帳泣歌罷向陵看蕭索松風暮愁烟入井䦨¶
　　　胡笳曲¶
漢將留邊朔遥遥嵗序深誰堪牧馬思正是胡笳吟曲¶
斷闗山月聲悲雨雪隂傳書問蘇武陵也獨何心¶
　　　秋閨¶
征客向輪臺幽閨寂不開音書秋雁斷機杼夜蛩催虚¶
幌風吹葉閒階露濕苔自憐愁思影常共月徘徊¶
　　　人日重宴大明宫恩賜綵縷人勝應制¶
<pb:KR4h0117_WYG_025-9b>¶
瓊殿含光映早輪玉鸞嚴蹕望初晨池開凍水仙宫麗¶
樹發寒花禁苑新佳氣徘徊籠細網殘霙淅瀝染輕塵¶
良時荷澤皆迎勝窮谷晞陽猶未春¶
　　　奉和春日幸望春宫¶
晨蹕凌高轉翠旌春樓望遠背朱城忽排花上遊天苑¶
却坐雲邊看帝京百草香心初罥蝶千林嫩葉始藏鶯¶
幸同㣲藿傾陽早願比盤根應候榮¶
　　　奉和幸三㑹寺應制¶
<pb:KR4h0117_WYG_025-10a>¶
鳥籕遺新閣龍旂訪古臺造書臣頡往觀跡帝羲來睿¶
覽山川匝宸心宇宙該梵音随駐輦天歩接乗杯舊苑¶
經寒露殘池問劫灰散花將捧日俱喜聖慈開¶
　　　塞外三首¶
塞外蕭條望征人此路賒邊聲亂朔馬秋色引胡笳遥¶
嶂侵歸日長城帶晚霞斷蓬飛古戍連雁聚寒沙海暗¶
雲無葉山春雪作花丈夫期報主萬里獨辭家¶
荒壘三秋夕窮郊萬里平海隂凝獨樹日氣下連營戎¶
<pb:KR4h0117_WYG_025-10b>¶
斾霜旋重邊裘夜更輕将軍猶轉戰都尉不成名折栁¶
悲春曲吹笳斷夜聲明年漢使返須築受降城¶
陽鳥南飛夜隂山北地寒漢家征戍客年嵗在樓蘭玉¶
塞朔風起金河秋月圑邊聲入鼓吹霜氣下旌竿海外¶
歸書斷天涯旅鬢殘子卿猶奉使恒向節旄看¶
　　　春怨¶
春朝物候妍愁婦鏡臺前風吹數蝶亂露洗百花鮮試¶
出褰羅幌還來著錦筵曲中愁夜夜樓上别年年不及¶
<pb:KR4h0117_WYG_025-11a>¶
随蕭史高飛向紫烟¶
　　　貶降至汝州廣城驛¶
近郊憑汝海遐服指江干尚憶趨朝貴方知失路難曙¶
宫平樂遠秋澤廣城寒㟁葦新花白山梨晩葉丹鄉闗¶
千里暮嵗序四時闌函塞雲間别旋門霧裏看夙年追¶
騄驥暮節仰鵷鸞疲駕勞垂耳騫騰詎矯翰將調梅鉉¶
實不正李園冠荆玉終無玷随珠忽巳彈曉裝違鞏洛¶
夕夣在長安圵上頻傷阮西征未學潘傾車無共轍同¶
<pb:KR4h0117_WYG_025-11b>¶
𣲖有殊瀾去去懐知巳何由報一餐¶
　　　哭郎著作¶
詩禮康成學文章賈誼才巳年人得夣庾日鳥為災書¶
草藏天閣琴聲入夜臺荒階羅駁蘚虚座網浮埃白馬¶
賔徒散青烏隴隧開空憐門下客懐舊幾遲迴¶
　　郭元振(本傳云名振字/元振魏州人)¶
　　　古劒篇¶
君不見昆吾鐵冶飛炎烟紅光紫氣俱赫然良工鍜鍊¶
<pb:KR4h0117_WYG_025-12a>¶
凡幾年鑄得寳劒名龍泉龍泉顔色如霜雪良工咨嗟¶
歎竒絶琉璃玉匣吐蓮花錯鏤金環映明月正逢天下¶
無風塵幸得周防君子身精光黯黯青蛇色文章片片¶
緑龜鱗非直結交遊俠子亦曾親近英雄人何言中路¶
遭棄捐零落漂淪古獄邊雖復塵埋無所用猶能夜夜¶
氣衝天¶
　　　塞上¶
塞上虜塵飛頻年出武威死生随玉劒辛苦向金㣲久¶
<pb:KR4h0117_WYG_025-12b>¶
戍人將老長征馬不肥仍聞酒泉郡已合數重圍¶
　　　寄劉校書¶
俗吏三年何足論每將榮辱在朝昬才㣲易向風塵老¶
身賤難酬知巳恩御苑殘鶯啼落日黄山細雨濕歸軒¶
迴首漢家丞相府昨來誰得掃重門¶
　　　同徐員外除太子舍人寓直之作¶
太子擅元良宫臣命偉長除榮辭㑹府直宿總書坊露¶
濕幽巖桂風吹便坐桑閣連雲一色池帶月重光葉死¶
<pb:KR4h0117_WYG_025-13a>¶
蘭無氣荷枯水不香遥聞秋興作言是晉中郎¶
　　　王昭君三首¶
自嫁單于國長銜漢掖悲容顔日憔悴有甚畵圖時¶
厭踐氷霜域嗟為邊塞人思從漠南獵一見漢家塵¶
聞有南河信傳言殺畫師始知君念重更肯惜蛾眉¶
　　　春歌¶
青樓含日光緑池起風色贈子同心花殷勤此何極¶
　　　秋歌¶
<pb:KR4h0117_WYG_025-13b>¶
辟惡茱萸囊延年菊花酒與子結綢繆丹心此何有¶
　　　冬歌¶
幃横雙翡翠被巻兩鴛鴦婉態不自得宛轉君王牀¶
　　馬懐素(字惟臣/潤州人)¶
　　　餞許州宋司馬赴任¶
頴川開郡邑角索分&KR0292;野君非重舉才誰是題輿者憫¶
憫琴上鶴蕭蕭路傍馬嚴程若可留别袂希再把¶
　　　奉和九月九日登慈恩寺浮圖應制¶
<pb:KR4h0117_WYG_025-14a>¶
季月重陽啓金輿陟寳坊御旂横日道仙塔儼雲莊帝¶
蹕千官從乾詞七曜光顧慚文墨職無以頌時康¶
　　　奉和送金城公主適西蕃應制¶
帝子今何去重姻適異方離情愴宸掖别路遶闗梁望¶
絶園中柳悲纒陌上桑空餘願黄鶴東顧憶迴翔¶
　　　餞唐州高使君赴任¶
外牧資賢守斯人奉帝俞淮南膺建隼渭圵暫分符坐¶
歎烟波隔行嗟物候殊何年昇美課迴看圵城隅¶
<pb:KR4h0117_WYG_025-14b>¶
　　　奉和立春遊苑迎春應制¶
𤣥籥飛灰出洞房青郊迎氣肇初陽仙輿暫下宜春苑¶
御醴行開薦壽觴映水輕苔猶隱緑縁隄弱柳未舒黄¶
惟有裁花飾簪鬢恒随聖藻狎年光¶
　　　奉和聖製春日幸望春宫應制¶
綵㲨琱輿俯碧潯行春御氣發皇心揺風細柳縈馳道¶
映日輕花出禁林通野園亭開帟幕連堤草樹狎衣簪¶
謬參西掖霑堯酒願沭南薫解舜琴¶
<pb:KR4h0117_WYG_025-15a>¶
　　　奉和人日讌大明宫恩賜綵縷人勝應制¶
萬宇千門平旦開天容辰象列昭囘三陽候節金為勝¶
百福迎祥玉作杯就暖風光偏著柳辭寒雪影半藏梅¶
何幸得參詞賦職自憐終乏馬卿才¶
　　　奉和幸安樂公主山莊應制¶
主家臺沼勝平陽帝幸歡娛樂未央掩映琱窗交極浦¶
參差繡户繞迴塘泉聲百處傳歌曲樹影千重對舞行¶
聖酒一霑何以報惟欣頌徳奉時康¶
<pb:KR4h0117_WYG_025-15b>¶
　　　興慶池侍宴應制¶
積水逶迤繞貝城含虚皎鏡有餘清圖雲曲榭連緹幕¶
映日中塘間綵旌賞洽猶聞簫管沸歡留更睹木蘭輕¶
無勞海上尋仙客即有蓬萊在帝京¶
　　　餞唐永昌¶
聞君出宰洛陽隅賔友稱觴餞路衢别後相思在何處¶
祗應闗下望仙鳬¶
　　武平一(平一名甄/以字行)¶
<pb:KR4h0117_WYG_025-16a>¶
　　　妾薄命¶
有女妖且麗徘徊湘水湄水湄蘭杜芳採之將寄誰瓠¶
犀發皓齒雙蛾顰翠眉紅臉如開蓮素膚若凝脂綽約¶
多逸態輕盈不自持常矜絶代色復恃傾城姿子夫前¶
入侍飛燕復當時正悦掌中舞寜哀圑扇詩洛川昔云¶
遇高唐今尚違幽閣禽雀噪閒階草露滋流景一何速¶
年華不可追解珮安所贈怨咽空自悲¶
　　　奉和送金城公主適西蕃應制¶
<pb:KR4h0117_WYG_025-16b>¶
鑾輿上碧天翠帟拖晴烟絶崿紆仙逕層巖敞御筵雲¶
披丹鳯闕日下黒龍川更覩南薫奏流聲入管絃¶
　　　奉和幸白鹿觀應制¶
玉府凌三曜金壇駐六龍綵旒懸倒景羽葢偃喬松𤣥¶
圃靈芝秀華池瑞液濃謬因沾舜渥長願奉堯封¶
　　　奉和立春内出綵花樹應制¶
鑾輅青旂下帝臺東郊上苑望春來黄鶯未解林間囀¶
紅蘂先從殿裏開畵閣條風初變柳銀塘曲水半含苔¶
<pb:KR4h0117_WYG_025-17a>¶
欣逢睿藻光韶律更促霞觴畏景催¶
　　　興慶池侍宴應制¶
鑾輿羽駕直城隈帳殿旌門此地開皎潔靈潭圖日月¶
參差畵舸結樓臺波揺㟁影随橈轉風送荷香入酒來¶
願奉聖情歡不極長遊雲漢幾昭囘¶
　　　奉和幸韋嗣立山莊侍宴應制¶
三光迴斗極萬騎肅鈎陳地若遊汾水畋疑歴渭濵圎¶
塘氷寫鏡遥樹露成春絃奏魚聴曲機忘鳥狎人築巖¶
<pb:KR4h0117_WYG_025-17b>¶
思感夣磻石想垂綸落景揺紅壁層隂結翠筠素風紛¶
可尚𤣥澤藹無垠薄暮清笳動天文焕紫宸¶
　　　奉和幸新豐温泉宫應制¶
秦王登碣石周后襲昆侖何必在遐遠方稱萬㝢尊我¶
皇順時豫星駕動軒轅雄㦸交馳道清笳度國門迴輿¶
長樂觀校獵上林園行漏移三象連營總八屯旌揺鸚¶
鵡谷騎轉鳯皇原絶壁蒼苔古靈泉碧溜温參差開水¶
殿&KR0772;窱敞巖軒豐邑模猶在驪宫迹尚存烟松銜翠幄¶
<pb:KR4h0117_WYG_025-18a>¶
雪逕遶花源侍從推𤣥草文章召虎賁深仁浹夷夏洪¶
造溢乾坤謬沗王枚列多慚雨露恩¶
　　　遊涇川琴谿¶
環潭澄曉色疊嶂照秋影幽致欣所逢紛慮自兹屏¶
　　　夜宴安樂公主宅¶
王孫帝女下仙臺金榜珠簾入夜開遽惜瓊筵歡正洽¶
惟愁銀箭曉相催¶
　　宗楚客(字叔敖/河東人)¶
<pb:KR4h0117_WYG_025-18b>¶
　　　奉和人日清暉閣宴羣臣遇雪應制¶
窈窕神仙閣參差雲漢間九重中禁啓七日早春還太¶
液天為水蓬萊雪作山今朝上林樹無處不堪攀¶
　　　正月晦日侍宴滻水應制賦得長字¶
御輦出明光乗流泛羽觴珠胎随月减玉漏與年長寒¶
盡梅猶白風遲柳未黄日斜旌騎轉休氣展林塘¶
　　　安樂公主移入新宅侍宴應制¶
星橋他日創仙牓此時開馬向鋪錢埒簫聞弄玉臺人¶
<pb:KR4h0117_WYG_025-19a>¶
同衛叔美客是長卿才借問遊天漢誰能取石迴¶
　　　奉和幸安樂公主山莊應制¶
玉樓銀牓枕嚴城翠葢紅旂列禁營日映層巖圖畵色¶
風揺雜樹管絃聲水邊重閣含飛動雲裏孤峯類削成¶
幸覩八龍遊閬苑無勞萬里訪蓬瀛¶
　　　奉和聖製喜雪應制¶
飄飄瑞雪下山川散漫輕飛集九埏似絮還飛垂柳陌¶
如花更繞落梅前影随明月團紈扇聲將流水雜鳴絃¶
<pb:KR4h0117_WYG_025-19b>¶
共荷神功萬庾積終朝聖壽百千年¶
　　　奉和幸上陽宫侍宴應制¶
紫庭金鳯闕丹禁玉雞川似立蓬瀛上疑遊崐閬前鳥¶
將歌合轉花共錦爭鮮湛露飛堯酒薫風入舜絃水光¶
揺落日樹色帶晴烟向夕迴琱輦佳氣滿巖泉¶
　　閻朝隱(字友倩/趙州人)¶
　　　明月歌¶
梅花雪白栁葉黄雲霧四起月蒼蒼箭水泠泠刻漏長¶
<pb:KR4h0117_WYG_025-20a>¶
揮玉指拂羅裳為君一奏楚明光¶
　　　采蓮女¶
采蓮女采蓮舟春日春江碧水流蓮衣承玉釧蓮刺罥¶
銀鈎薄暮斂容歌一曲氛氲香氣滿汀洲¶
　　　三日曲水侍宴應制¶
三月重三日千春續萬春聖澤如東海天文似北辰荷¶
葉珠盤淨蓮花寳葢新陛下制萬國臣作水心人¶
　　　奉和送金城公主適西蕃應制¶
<pb:KR4h0117_WYG_025-20b>¶
甥舅重親地君臣厚義鄉還將貴公主嫁與耨檀王鹵¶
薄山川濶琵琶道路長迴瞻父毋國日出在東方¶
　　　奉和立春遊苑迎春應制¶
管籥周移寰極裏乗輿望幸斗城闉草根未結青絲縷¶
蘿蔦猶垂緑帔巾鵲入巢中言改嵗燕銜書上道宜新¶
願得長繩繫取日光臨天子萬年春¶
　　　夜宴安樂公主新宅¶
鳯凰鳴舞樂昌年蠟炬開花夜管絃半酣徐擊珊瑚樹¶
<pb:KR4h0117_WYG_025-21a>¶
巳聞鐘漏曉聲傳¶
　¶
　¶
　¶
　¶
　¶
　¶
　¶
<pb:KR4h0117_WYG_025-21b>¶
　¶
　¶
　¶
　¶
　¶
　¶
　¶
　石倉歴代詩選巻二十五¶
