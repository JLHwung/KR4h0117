# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.639063
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷五十八
<pb:KR4h0117_WYG_058-1a>¶
欽定四庫全書¶
　石倉歴代詩選巻五十八¶
　　　　　　　　　　　　明　曹學佺　編¶
　中唐十二¶
　　孟郊(字東野/湖州人)¶
　　　送青陽上人逰越¶
秋風吹白髮微宦自蕭索江僧何用歎溪縣饒寂寞楚¶
思物皆清越山勝非薄時㸔鏡中月獨向衣上落多謝¶
<pb:KR4h0117_WYG_058-1b>¶
入㝠鴻笑余在籠鶴¶
　　　聞砧¶
杜鶻聲不哀斷猿啼不切月下誰家砧一聲腸一絶杵¶
聲不為客客聞髮自白杵聲不為衣欲令逰子歸¶
　　　離思¶
不寐亦不語片月秋梢舉孤鴻憶霜羣獨鶴呌雲侣怨¶
彼浮花心飄飄無定所髙張繫繂帆逺過梅根渚迴織¶
别離字機聲亦酸楚¶
<pb:KR4h0117_WYG_058-2a>¶
　　　秋懷九首¶
孤骨夜難卧吟蟲相唧唧老泣無涕洟秋露為滴瀝去¶
壯暫如剪來衰紛似織觸緒無新心叢悲有餘憶詎忍¶
逐南帆江山踐往昔¶
秋月顔色冰老客志氣單冷露滴夢破峭風梳骨寒席¶
上印病文腸中轉愁盤疑懐無所憑虚聴多無端梧桐¶
枯峥嶸聲響如哀彈¶
秋至老更貧破屋無門扉一片月落牀四壁風入衣踈¶
<pb:KR4h0117_WYG_058-2b>¶
夢不復逺弱心良易歸商葩將老緑繚繞争餘輝野步¶
賤事少病謀向物違幽幽草根蟲生意與我微¶
竹風相戛語幽閨暗中聞鬼神滿衰聴恍惚難自分商¶
葉隨乾雨秋衣卧單雲病骨可剸物酸呻亦成文痩攅¶
如此枯壮落隨西曛裊裊一絲命徒言繫絪緼¶
老骨懼秋月秋月刀劒稜纎威不可干冷魄坐自凝羇¶
雌巢空鏡仙飈蕩浮冰驚步恐自翻病大不敢凌單牀¶
寤皎皎痩卧心兢兢洗河不見水透濁為清澄詩壮昔¶
<pb:KR4h0117_WYG_058-3a>¶
空說詩衰今何憑¶
老病多思慮朝夕非一心商蟲哭衰運繁響不可尋秋¶
草痩如髮貞芳綴踈金晩鮮詎幾時馳景還易隂弱習¶
徒自耻暮知欲何任露才一見讒潛智早巳深防深不¶
防露此意古所箴¶
冷露多瘁索枯風饒吹嘘秋深月清苦蟲老聲粗踈頳¶
珠枝纍纍芳金蔓舒舒草木亦趣時寒榮似春餘自悲¶
零落生與我心何如¶
<pb:KR4h0117_WYG_058-3b>¶
老人朝夕異生死毎日中坐隨一啜安卧與萬景空視¶
短不到門聴澀詎逐風還如刻削形免有纎悉聡浪浪¶
謝初始皎皎幸歸終四時既相迫萬慮自然叢曩懷沈¶
遥江衰思結秋嵩鋤食難滿腹葉衣多醜躬塵纓不自¶
整苦吟將誰通¶
詈言不見血殺人何紛紛聲如窮家犬吠竇何誾誾詈¶
痛幽鬼哭詈侵黄金貧言詞豈用多憔悴在一聞古詈¶
舌不死至今書云云今人詠古書善惡宜自分秦火不¶
<pb:KR4h0117_WYG_058-4a>¶
爇舌秦火空爇文所以詈更生至今横絪緼¶
　　　與韓愈李翺張籍話别¶
朱絃奏離别華燈少光輝物色豈知異人心顧將違客¶
程殊未已嵗華忽然微秋桐故葉下寒露新雁飛逺逰¶
起重恨送人念先歸夜集類羇鳥晨光失相依馬跡遶¶
川氷雁書還閨闈常恐親朋阻獨行知慮非¶
　　　病起言懷¶
强行尋溪水洗却殘病姿花景晼晚盡麥風清泠吹交¶
<pb:KR4h0117_WYG_058-4b>¶
道卧來見世情貧去知髙閒思楚逸淺薄厭齊兒終伴¶
碧山侣結言青桂枝¶
　　　西上經靈寶觀(觀即尹真/人舊宅)¶
道士無白髮語音靈泉清青松多夀色白石恒夜明放¶
步霽霞起振衣華風生真文祕中頂寶氣浮四楹一片¶
古闗路萬里今人行上仙不可見驅䇿徒西征¶
　　　靖安寄居¶
寄静不寄譁愛兹嵽嵲居渇飲濁水泉飢食無名蔬敗¶
<pb:KR4h0117_WYG_058-5a>¶
葉不查火補衣亦冩書古云儉成徳今乃實起余戇叟¶
戇不足賢人賢有餘役生皆促促心境誰舒舒萬馬踏¶
風衢衆塵隨奔車髙賔盡不見大道夜方虚卧有洞庭¶
夢坐無長安儲英髦空駮耳煙火獨微如厚念恐傷性¶
薄田竟親鋤承世不出力冬竹肯抽葅外物莫相誘約¶
心誓從初碧芳既似水日日詠歸歟¶
　　　逰終南龍池寺¶
飛鳥不到處僧房終南巔龍在水長碧雨開山更鮮步¶
<pb:KR4h0117_WYG_058-5b>¶
出白石上坐依清溪邊地寒松桂短石險道路偏晚磬¶
送歸客數聲落遥天¶
　　　山老吟¶
不行山下地惟種山上田腰斧斫旅松手瓢汲家泉詎¶
知文字力莫記日月遷蟠木為我身始得全天年¶
　　　逰子吟¶
慈母手中線逰子身上衣臨行密宻縫意恐遲遲歸誰¶
言寸草心報得三春暉¶
<pb:KR4h0117_WYG_058-6a>¶
　　　折楊栁¶
楊栁多短枝短枝多别離贈逺累攀折柔條安得垂青¶
春定有節離别無定時但恐人别促不怨來遲遲莫言¶
短枝條中有長相思朱顔與緑楊併在别離期¶
　　　旅次洛陽東水亭¶
水竹色相洗碧花動軒楹自然逍遥風蕩滌浮競情霜¶
落葉聲燥景寒人語清我來招隠亭衣上塵暫輕¶
　　　出東門¶
<pb:KR4h0117_WYG_058-6b>¶
餓馬骨亦聳獨驅出東門少年一日程衰叟十日奔寒¶
景不為我疾走落平原眇然荒草行恐懼夜魄翻一生¶
自組織千首大雅言道路如抽蠶宛轉羇腸繁¶
　　　長安羇旅¶
聴樂别離中聲聲入幽膓曉淚滴楚瑟夜魄遶吴鄉幾¶
迴羈旅情夢覺殘燭光¶
　　　初于洛中選¶
塵土日易沒驅馳力無餘青雲不我與白首方選書宦¶
<pb:KR4h0117_WYG_058-7a>¶
途事非逺拙者取自踈終然戀皇邑誓以結吾廬帝城¶
富髙門京路饒勝居碧水走龍狀蜿蜒遶庭除尋常異¶
方客過此亦踟蹰¶
　　　春愁¶
春物與愁客遇時各有違故花辭新枝新淚落故衣日¶
暮兩寂寞飄然亦同歸¶
　　　春集越州皇甫秀才山亭¶
嘉友在何處置亭春山巔顧余寂寞者謬厠芳菲筵視¶
<pb:KR4h0117_WYG_058-7b>¶
聴日澄澈聲光坐連緜晴湖㵼峰嶂翠浪多萍蘚何以¶
逞髙志為君吟秋天¶
　　　汝州陸中丞席喜張從事至同賦¶
汝水無濁波汝山饒竒石大賢為此郡佳士來如積有¶
客乗白駒奉義惬所適清風蕩華館雅瑟泛瑶席芳醑¶
静無喧金樽光有滌縱情孰慮損聴論自招益願折若¶
木枝却彼曜靈夕貴賤一相接憂悰忽轉易㑹合勿言¶
輕别離古來惜請君駐征車良遇難再覿¶
<pb:KR4h0117_WYG_058-8a>¶
　　　蘇州崑山恵聚寺僧房¶
昨日到上方片雲挂石牀錫杖莓苔青袈裟松栢香晴¶
磬無短韻古燈含永光有時乞鶴歸還訪逍遥塲¶
　　　吴安西館贈從弟楚客¶
䝉蘢楊栁館中有南風生風生今為誰湘客多逺情孤¶
枕楚水夢獨帆楚江程覺來殘恨深尚與歸路并玉匣¶
五絃在請君時一鳴¶
　　　桐廬山中贈李明府¶
<pb:KR4h0117_WYG_058-8b>¶
静境無濁氛清雨零碧雲千山不隐響一葉動亦聞即¶
此佳志士精微誰相羣欲識楚章句袖中蘭茝薰¶
　　　贈韓郎中愈¶
何以定交契贈君髙山石何以保貞堅贈君青松色貧¶
居過此外無可相彩飾聞君碩鼠詩吟之淚空滴¶
　　　憶周秀才素上人時聞各在一方¶
東西分我情魂夢豈能定野客雲作心髙僧月為性浮¶
雲自髙閒明月常空浄衣敝得古風居山無俗病吟聴¶
<pb:KR4h0117_WYG_058-9a>¶
碧雲語手把青松柄羡爾欲寄書飛禽杳難倩¶
　　　春夜憶蕭子真¶
半夜不成寐燈盡又無月獨向階前坐子規啼不歇况¶
我有金蘭忽爾為胡越争得明鏡中乆長無白髮¶
　　　送諫議十六叔至孝義渡後奉寄¶
曉渡明鏡中霞衣相飄颻浪鳬驚亦雙蓬客將誰僚别¶
飲孤易醒離憂壯難銷文清雖無敵儒貴不敢驕江吏¶
捧紫泥海旗剪紅蕉分明太守禮跨躡毗陵橋伊洛去¶
<pb:KR4h0117_WYG_058-9b>¶
未迴遐矚空寂寥¶
　　　答韓愈李觀别因獻張徐州¶
富别愁在顔貧别怨銷骨懶磨舊銅鏡畏見新白髮古¶
樹春無花子規啼有血離絃不堪聴一聴四五絶世途¶
非一險俗慮有千結何客步大方驅車獨迷轍故人韓¶
與李逸翰雙皎潔哀我摧折歸贈詞縱横設徐方國東¶
樞元戎天下傑禰生投刺逰王粲吟詩謁髙情無遺照¶
朗抱開曉月欲識丈夫心曽將孤劒說¶
<pb:KR4h0117_WYG_058-10a>¶
　　　汝墳䝉從弟楚材見贈時郊將入秦楚材適楚¶
朝為主人心夕作行客吟汝水忽凄咽汝風流苦音北¶
闕秦門髙南山楚石深分淚灑白日離腸繞青岑何以¶
寄逺懷黄鶴能相尋¶
　　　送從弟郢東歸¶
爾去東南夜我無西北夢誰言貧别易貧别愁更重曉¶
色奪明月征人逐羣動秋風楚濤廣旅榜將誰共¶
　　　送清逺上人歸楚山舊寺¶
<pb:KR4h0117_WYG_058-10b>¶
波中出吴境霞際登楚岑山寺一别來雲蘿三改隂詩¶
誇碧雲句道證青蓮心應笑泛萍者不知松隠深¶
　　　贈姚怤别¶
美人廢琴瑟不是無巧彈聞君郢中唱始覺知音難驚¶
蓬無還根馳水多分瀾倦客厭出門疲馬思觧鞍何以¶
冩此心贈君握中丹¶
　　　感懷二首¶
秋氣悲萬物驚風振長道登髙有所思寒雨傷百草平¶
<pb:KR4h0117_WYG_058-11a>¶
生有親愛零落不相保五情今巳傷安得能自老¶
火雲流素月三五何明明光曜侵白日賢愚迷至精四¶
時更變化天道有虧盈常恐今巳沒須臾還復生¶
　　　湘靈祠¶
南巡竟不返二妃怨逾積萬里䘮蛾眉瀟湘水空碧㝠¶
㝠荒山下古廟收貞魄喬木深青春清光滿瑶席搴芳¶
徒有薦靈意殊脉脉玉佩不可親徘徊煙波夕¶
　　　湖州取觧述情¶
<pb:KR4h0117_WYG_058-11b>¶
霅水徒清深照影不照心白鶴未輕舉衆鳥争浮沈因¶
兹挂帆去遂作歸山吟¶
　　　老退¶
退身何所食敗力不能閒種稻耕白水負薪斫青山衆¶
聴喜巴唱獨醒愁楚顔日暮静歸時幽幽扣松闗¶
　　　獨怨¶
前日逺别離昨日生白髪欲知萬里情曉卧半牀月常¶
恐百蟲鳴使我芳草歇¶
<pb:KR4h0117_WYG_058-12a>¶
　　　過分水嶺¶
山壯馬力短路行石齒中十步九舉轡迴環失西東溪¶
水變為雨懸厓隂濛濛客衣飄颻秋葛花零落風白日¶
捨我沒征途忽然窮¶
　　　出門行¶
海風蕭蕭天雨霜窮愁獨坐夜何長驅車舊憶太行險¶
始知逰子悲故鄉美人相思隔天闕長望雲端不可越¶
手持琅玕欲有贈愛而不見心斷絶南山峩峩白石爛¶
<pb:KR4h0117_WYG_058-12b>¶
碧海之波浩漫漫参辰出沒不相待我欲横天無羽翰¶
　　　夷門雪贈主人¶
夷門貧士空吟雪夷門豪士皆飲酒酒聲歡閙入雪銷¶
雪聲激切悲枯朽悲歡不同歸去來萬里春風動江栁¶
　　　傷春¶
兩河春草海水清十年征戰城郭腥亂兵殺兒將女去¶
二月三月花冥冥千里無人旋風起鶯啼燕語荒城裏¶
春色不㨂墓傍枝紅顔皓色逐春去春去春來那得知¶
<pb:KR4h0117_WYG_058-13a>¶
今人㸔花古人墓令人惆悵山頭路¶
　　　望夫石¶
望夫石夫不來兮江水碧行人悠悠朝與暮千年萬年¶
色如故¶
　　　舟行書事寄杭州崔員外¶
張頥任口澆開眼信花燒舊國歸何滯新知别又遥夜¶
行篙觸石晚泊䌫依橋若未重相見無門觧寂寥¶
　　　寄元緒上人¶
<pb:KR4h0117_WYG_058-13b>¶
石窓紫蘚牆此世比清涼研露題詩潔消氷煮茗香閒¶
雲春影薄孤磬夜聲長何計休為吏從師老上方¶
　　　折楊栁¶
樓上春風過風前楊栁歌枝踈縁别苦曲怨為年多花¶
驚燕地雪葉映楚池波誰堪别離此征戍在交河¶
　　　送從舅端適楚地¶
歸情似泛空飄蕩楚波中羽扇埽輕汗布帆篩細風江¶
花折菡萏㟁影泊梧桐元舅唱離别賤生愁不窮¶
<pb:KR4h0117_WYG_058-14a>¶
　　　送殷秀才南還¶
詩句滿離袂酒花薫别顔水程千里外岸泊㡬宵間風¶
葉亂辭木雪猿清叫山南中多古事詠遍始應還¶
　　　終南山下作¶
見此原野秀始知造化偏山村不假隂流水自雨田家¶
家梯碧峰門門鎖青煙因思蛻骨人化作飛桂仙¶
　　　秋夕貧居述懷¶
卧冷無逺夢聴秋酸别情髙枝低枝風千葉萬葉聲淺¶
<pb:KR4h0117_WYG_058-14b>¶
井不共飲痩田長廢耕今交非古交貧語聞皆輕¶
　　　喜與長文上人宿李秀才小山池亭¶
燈盡語不盡主人庭砌幽栁枝星影曙蘭葉露華浮塊¶
嶺笑羣岫片池輕衆流更聞清浄子逸唱頗難酬¶
　　　寄華州李中丞¶
毛女峰前郡煙霞氣轉清庭分靈掌影牕度瀑泉聲蘚¶
逕人稀到松齋藥自生常餐亦芝术閒坐是公卿㸔水¶
逢仙鶴登樓見帝城養生非酒病難隠是詩名省署常¶
<pb:KR4h0117_WYG_058-15a>¶
連步江臯只獨耕偶題無六義聊以達微誠¶
　　　送栁淳¶
青山臨黄河下有長安道世上名利人相逢不知老¶
　　　歸信吟¶
淚墨灑為書將寄萬里親書去魂亦去兀然空一身¶
　　　古怨¶
試妾與君淚兩處滴池水㸔取芙蓉花今年為誰死¶
　　　閨怨¶
<pb:KR4h0117_WYG_058-15b>¶
妾恨比斑竹下盤煩寃根有笋未出土中巳含淚痕¶
　　　古意¶
河邊織女星河畔牽牛郎未得渡清淺相對遥相望¶
　　　樂府戲贈陸大夫十二丈二首¶
蓮子不可得荷花生水中猶勝道傍栁無事蕩春風¶
蓮葉未開時苦心終日巻春水徒蕩漾荷花未開展¶
　　　再下第¶
一夕九起嗟夢短不到家兩度長安陌空將淚見花¶
<pb:KR4h0117_WYG_058-16a>¶
　　　古别離¶
欲别牽郎衣郎今到何處不恨歸來遲莫向臨卭去¶
　　　洛橋晚望¶
天津橋下氷初結洛陽陌上人行絶榆栁蕭踈樓閣閒¶
月明直見嵩山雪¶
　　歐陽詹(字行周/晉江人)¶
　　　自懷州却赴洛途中作¶
惆悵䇿疲馬孤蓬被風吹昨東今又西冉冉長路岐嵗¶
<pb:KR4h0117_WYG_058-16b>¶
晚樹無葉夜寒霜滿枝依人恒辛苦㝠漠天不知¶
　　　春日途中寄所親¶
客路越年行故園未云返悠悠去源水日日祗應逺始¶
歎秋葉零又㸔青草晚寄書南飛鴻相憶劇鄉串¶
　　　初發太原途中寄太原所思¶
驅馬覺漸逺迴頭長路塵髙城巳不見况復城中人去¶
意自未甘居情諒猶辛五原東北晉千里西南秦一屨¶
不出門一車無停輪流萍與繫匏早晩期相親¶
<pb:KR4h0117_WYG_058-17a>¶
　　　銅雀妓¶
蕭條登古臺迴首黄金屋落葉不歸林髙陵永為谷妝¶
容徒自麗舞態閲誰目嗚咽&KR0008;帷前歌聲苦于哭¶
　　　同諸公過福先寺律院宣上人房¶
律座下朝講晝門猶掩關叨同静者來正值髙雲閒寂¶
爾方丈内瑩然虚白間千燈智慧心片玉清羸顔松色¶
落深井竹隂寒小山晤言流曦晚惆悵歸人寰¶
　　　孟冬蒲津闗河亭作¶
<pb:KR4h0117_WYG_058-17b>¶
息駕非窮途未濟豈迷津獨立大河上北風來吹人雪¶
霜自兹始草木當更新嚴冬不肅殺何以見陽春¶
　　　奉勅祭南嶽¶
皇家禮赤帝謬獲司風域致齋紫蓋下宿設祝融側鳴¶
澗驚宵寐清猿逓時刻澡潔事咸興簪佩思盡飾危壇¶
象岳趾秘殿翹翬翼登拜不遑顧酌獻皆累息贊道儀¶
匪繁祝史詞甚直忽覺心魂悸如有精靈逼漠漠雲氣¶
生森森杉栢黑風吹虚簫韻露洗寒玉色寂寞有至公¶
<pb:KR4h0117_WYG_058-18a>¶
馨香在明徳禮成謝邑吏駕言歸郡職憇桑訪蠶事遵¶
疇課農力所願風雨時迴首瞻南極¶
　　　汝州行¶
汝濆春女蠶忙月朝起采桑日西沒輕綃裠露紅羅襪¶
半踏金梯倚枝歇空垂玉腕力不勝映葉朱唇似花發¶
相歡誰是冶逰郎蠶休不得岐路傍¶
　　　道州春逰歐陽家林亭¶
道州城北歐陽家去郭一里占煙霞主人雖朴甚有思¶
<pb:KR4h0117_WYG_058-18b>¶
觧留滿地紅桃花桃花成泥不須埽明朝更訪桃源老¶
政成興足須告歸門前便是家山道¶
　　　上官昭容書樓歌¶
漢家媫妤唐昭容工詩能賦千載同自言才藝是天真¶
不服丈夫勝婦人歌䦨舞罷閒無事縱恣優㳺弄文字¶
玉樓寳架中天居緘寄秘異萬巻餘水精編帙緑鈿軸¶
雲母搗紙黄金書風飄花露清旭時綺窓髙掛紅綃帷¶
香囊盛煙繡結絡翠羽拂案青瑠璃吟披嘯巻終無巳¶
<pb:KR4h0117_WYG_058-19a>¶
皎皎淵機破研理詞縈彩翰紫鸞迴思耿寥天碧雲起¶
碧雲起心悠哉境深轉苦坐自催金梯珠履聲一斷瑶¶
階日夜生青苔青苔秘丹闕曽比羣玉山神仙杳何許¶
遺跡滿人間君不見洛陽南市賣書肆有人買得研神¶
記紙上香多蠧不成昭容題處猶分明令人惆悵難為¶
情¶
　　　早秋登慈恩寺塔¶
寳塔過千仞登臨盡四維毫端分馬頬墨㸃辨蛾眉地¶
<pb:KR4h0117_WYG_058-19b>¶
迥風彌𦂳天長日乆遲因髙欲有賦逺意復誰知¶
　　　荆南夏夜水樓懷昭丘直上人雲夢李莘¶
無機成旅逸中夜上江樓雲静月如練水涼風似秋鳬¶
聲聞夢澤黛色上昭丘不逺人情在良宵恨獨逰¶
　　　旅次舟中對月寄姜公¶
中宵天色净片月出滄洲皎潔臨孤島嬋娟入亂流應¶
同故園夜獨起異鄉愁那得休蓬轉從君上庾樓¶
　　　送文暢上人東逰¶
<pb:KR4h0117_WYG_058-20a>¶
隨縁聊振鍚髙步出東城水止無根地雲行不計程到¶
時為彼岸過處即前生今日臨岐别吾徒自有情¶
　　　衡州送李十一兵曹赴浙東¶
慷慨視别劒淒涼泛離琴前程楚塞斷此恨洞庭深文¶
字乆巳廢循良非所任期君碧雲上千里一揚音¶
　　　春日逰郭駙馬大安亭子¶
戚里容閒客山泉若化城寄逰芳徑好借賞彩舟輕春¶
至花常滿年多水更清此中如傳舍但自立功名¶
<pb:KR4h0117_WYG_058-20b>¶
　　　衡州嵗前合江亭見櫻蘂未坼因賦¶
山櫻先春發紅蕋滿霜枝幽處竟誰見芳心空自知似¶
分朝日照疑畏暖風吹欲問含彩意恐驚輕薄児¶
　　　道中秋夜南樓即事¶
誰念獨坐愁日暮此南樓雲去舜祠閉月明瀟水流猿¶
聲何處曉楓葉滿山秋不分匣中鏡少年㸔白頭¶
　　　經河源軍漢村作¶
行行忽到舊河源城外千家作漢村樵採未侵征虜墓¶
<pb:KR4h0117_WYG_058-21a>¶
耕耘還就破羌屯金湯天險長全設伏臘華風亦暗存¶
蹔駐單車空下淚用心無力復何言¶
　　　和嚴長官秋日登太原龍興寺閣野望¶
百丈化城樓君登最上頭九霄迴棧路八到視并州煙¶
火遺堯庻山河啓聖猷短垣齊介嶺片帛指汾流清鐸¶
中天籟哀鴻下界秋境閒知道勝心逺見名浮豈念乗¶
肥馬方應駕大牛自憐蓬逐吹不得與良逰¶
　　　道州途中即事¶
<pb:KR4h0117_WYG_058-21b>¶
零桂佳山水榮陽舊自同經途㸔不暇遇境說難窮疊¶
嶂青時合澄湘漫處空舟移明鏡裏路入畫屏中巖壑¶
千家接松蘿一徑通漁煙生縹渺犬吠隔籠葱戲馬留¶
餘翠幽花恡晚紅光翻沙瀨日香散橘園風信美非吾¶
土分憂屬賤躬守愚資地僻䘏隠望年豐且保心能静¶
那求政必工課終知免戾歸養洛城東¶
　　　奉送范司空赴朔方¶
築壇登上將膝席委前籌虜滅南侵跡朝分北顧憂抗¶
<pb:KR4h0117_WYG_058-22a>¶
旌迴廣莫撫劒動旄頭坐見黄雲暮行㸔白草秋山行¶
舊秦塞河繞古靈州善守知兵事惟應獵騎逰¶
　　　鞏路感懷¶
馬嘶白石暮劒鳴秋氣來我心浩無際河上空徘徊¶
　　　衡州早春二首¶
碧水何逶迤東風吹沙草煙波千萬曲不辨嵩陽道¶
病肺不飲酒傷心不㸔花惟驚望鄉處猶自隔長沙¶
　　　石臼嶺寄嚴僕射¶
<pb:KR4h0117_WYG_058-22b>¶
鳥企蛇盤地半天下窺千仞到浮煙因髙迴望沾恩處¶
認得梁州落日邊¶
　　　題延平劒潭¶
想象靈光欲見難通津一去水漫漫空餘昔日凌霜色¶
長與澄潭白晝寒¶
　　　迴别業留别郭中諸公¶
千山江上背斜暉一徑中峰見所歸不信扁舟回在晩¶
宿雲先巳到柴扉¶
<pb:KR4h0117_WYG_058-23a>¶
　　　㸔渾中丞山桃花初有他客不通晚方得入因¶
　　　　有戲贈¶
朝來駐馬香街裏風度遥聞語笑聲無事閉門教日晚¶
山桃落盡不勝情¶
　　　戲贈靈澈上人¶
僧家亦有芳春興自是心源無滯境君㸔池水湛然時¶
何曾不受花枝影¶
　　　冬夜即事¶
<pb:KR4h0117_WYG_058-23b>¶
百憂攅心起復卧夜長耿耿不可過風吹雪枝似花落¶
月照氷文如鏡破¶
　　　道州郡齋卧病寄東舘諸賢¶
東池送客醉年華聞道風流勝習家獨卧郡齋寥落意¶
隔簾微雨濕梨花¶
　　　讀小弟詩有感因以口號示之¶
憶君未冠賞年華二十年間在咄嗟今來羡汝㸔花嵗¶
似汝追思昨日花¶
<pb:KR4h0117_WYG_058-24a>¶
　　吕温(字叔和/河中人)¶
　　　吐蕃别館和周十一郎中楊七録事望白水山¶
　　　　作¶
純精結竒狀皎皎天一涯玉嶂擁清氣蓬風開白花半¶
巖晦雲雪髙頂澄煙霞朝昏對賔館隠映如仙家夙聞¶
藴孤尚終欲窮幽遐暫因役餘暇偶得志所嘉明時無¶
外戸勝境即中華况今舅甥國誰道隔流沙¶
　　　同舍弟嵗暮寄晉州李六協律¶
<pb:KR4h0117_WYG_058-24b>¶
古人猶悲秋况復嵗暮時急景迫流念窮隂結長悲陽¶
烏下西嶺寒鵲驚南枝攬衣步霜砌倚杖臨水池怳怳¶
若有失悄悄良獨悲忽聞晨起吟宛是同所思曲水杏¶
花雪香街青栁絲良時且暫歡樽酒聊共持閒過漆園¶
叟醉㸔五陵兒寄言思隠處不久來相追¶
　　　贈友人¶
南山雙橋松擢本皆千尋夕流膏露津朝被青雲隂負¶
雪出深澗揺風倚髙岑明堂久不構雲幹何森森匠意¶
<pb:KR4h0117_WYG_058-25a>¶
方雕巧時情正夸滛生材㑹有用天地豈無心¶
　　　古興¶
越歐百鍊時楚下三泣地希寶無人識千齡皆棄置空¶
巖起白虹古獄生紫氣安得命世客直來開奥秘劒任¶
拂鐘㸔玉從投火試必能絶疑惑然後論竒異¶
　　　詠風¶
微風生青蘋習習出金塘輕揺深林翠静獵幽徑芳掩¶
抑時未來鴻毛亦無傷一朝乗嚴氣萬里號清霜北走¶
<pb:KR4h0117_WYG_058-25b>¶
摧鄧林東去落扶桑埽却垂天雲澄清無私光悠然返¶
空寂晏海通舟航¶
　　　冬日病中即事¶
墻下長安道囂塵咫尺間久牽身外役暫得病中閒背¶
喜朝陽滿心憐暮鳥還吾醫在何處南有白雲山¶
　　　白雲起封中詩¶
封開白雲起漢帝坐齋宫望在泥金上疑生秘玉中攅¶
柯初繚繞布葉漸䝉籠日觀祥光合天門瑞氣通無心¶
<pb:KR4h0117_WYG_058-26a>¶
以出岫有勢欲凌風儻遣成膏澤從兹徧大空¶
　　　終南精舍月中聞磬聲詩¶
月峰禪室掩幽磬静昏氛思入空門妙聲從覺路聞泠¶
泠滿虚壑杳杳出寒雲天籟疑難辨霜鐘詎可分偶來¶
逰法界便欲謝人羣竟夕聴真響塵心自解紛¶
　　　道中夏郡内北橋新亭書懐贈何元二處士¶
結構池梁上登臨日幾回晴空交宻葉隂岸積蒼苔爽¶
氣中央滿清風四面來振衣生羽翰髙枕出塵埃齊物¶
<pb:KR4h0117_WYG_058-26b>¶
魚何樂忘機鳥不猜閒銷炎晝盡静勝火雲開僻逺宜¶
孱性優㳺頼廢材願為長泛梗莫作重燃灰守道窮非¶
過先時動是災寄言徐孺子賔榻且徘徊¶
　　　道州敬訓何處士懐郡樓月夜之作¶
清質悠悠素彩融長山迥陸合為空佳人甚近山城閉¶
夏夜相望山鏡中¶
　　　二月一日是貞元舊節有感絶句寄黔南竇三¶
　　　　洛陽盧七¶
<pb:KR4h0117_WYG_058-27a>¶
同事先皇立玉墀中和舊節又支離今朝各自㸔花處¶
萬里遥知掩淚時¶
　　　衡州早春偶逰黄溪口號¶
偶尋黄溪日欲沒早梅未盡山櫻發無事江城閉此身¶
不得坐待花間月¶
　　　衡州夜後把火㸔花留客¶
紅芳暖落碧池頭把火遥㸔更少留半夜忽然風更起¶
明朝不復上南樓¶
<pb:KR4h0117_WYG_058-27b>¶
　¶
　¶
　¶
　¶
　¶
　¶
　¶
　石倉歴代詩選巻五十八¶
