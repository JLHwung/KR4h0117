# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:16.773142
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百二
<pb:KR4h0117_WYG_302-1a>¶
欽定四庫全書¶
　石倉歴代詩選巻三百二¶
　　　　　　　　　　　　明　曹學佺　編¶
　明詩初集二十二¶
　　王佐¶
　　　應制賜宋承㫖馬¶
聖明天子齊唐虞四方混一同車書大宛西域總臣附¶
萬馬入貢皆名駒天閑十二森成列牝牡驪黄色俱别¶
<pb:KR4h0117_WYG_302-1b>¶
羅帕輕籠錦作韉絲韁穏鞚金為勒玉堂學士真老臣¶
日日趨朝侍紫宸承恩特賜飛黄馬騎出通衢不動塵¶
飛黄之精直天駟四足騰驤若星駛况拜親題御製詩¶
奎璧垂芒照人世湏知君恩如海深臣騎黄馬當赤心¶
風雲㑹遇有如此彤筆宜書煥古今¶
　　　唐仙方技圖¶
開元天子承平日錦繡山河壯京室金殿璇題表集賢¶
玉屏粉繪圖無逸䕫龍接武居阿衡萬方旭日當文明¶
<pb:KR4h0117_WYG_302-2a>¶
衡山老仙何所有亦復通籍承恩榮縞衣白髪酡顔老¶
自説時來致身早綵篋初開玉仗分白騾突出銀鞍小¶
榻前製號賜通𤣥始信人間别有天樓船未遣蕋珠賜¶
歳籥俄更天寳年九齡歸卧曲江上牛郎又入中書相¶
花雨香飄蘭若鐘栁雲春撲金鷄帳萬機日少樂事多¶
梨園法譜聲相和鬬鷄舞馬看不足寧獨仙人逞白騾¶
仙人豈是呈仙枝畵者傳之有深意延秋門外羽書飛¶
却駕青騾向西避青騾劍閣雨淋鈴一叚閒愁尚不勝¶
<pb:KR4h0117_WYG_302-2b>¶
豈道畵圖今若此碧雲芳樹滿昭陵¶
　　　題桑直閣江山勝槩圖¶
我昔趨神京道出匡廬峰手持緑玉杖遍踏金芙蓉是¶
時秋高天氣肅最愛秋聲滿巖谷萬頃湖光帶白蘋九¶
疊屏風挂飛瀑結巢便欲栖雲間䕫龍趨赴羣鵷鸞才¶
名用世果何有贏得歸來雙鬢斑至今夢想煙霞趣擬¶
托毫縑寫情素君家此圖誰所摸似我當時舊游處遠¶
山縹緲如游龍好處盡在煙嵐中晴波落日曳澄練枯¶
<pb:KR4h0117_WYG_302-3a>¶
林老葉鳴秋風屠蘓髙下林間起水色山光畵圖裏軟¶
紅無路到柴扉空翠常時撲書几中流放棹知何人錦¶
袍坐岸方烏巾若非髙潔魯連子應是風流賀季真我¶
生垂老願未酬魯人詎識東家丘圖中勝概倘易致便¶
從此地營莵裘¶
　　　戊戌客南雄¶
寂寞江城晩依依獨立時廻風低鴈鶩返照散旌旗家¶
在無人問愁來只自知幾回揮涕淚忍誦北征詩¶
<pb:KR4h0117_WYG_302-3b>¶
　　　憶舍弟彦常¶
庭草秋仍緑江楓晩漸稀年光隨水去功業與心違逺¶
海猶傳箭殊方未授衣翩翩南去鴈故作一行飛¶
　　　和元正見寄¶
早嵗承書問草萊忍將懷抱向人開秋霜荆棘關頭墓¶
寒雨鈎輈海上臺鬚鬢巳從青鏡改夢魂曽逐片㠶回¶
天涯一掬思親淚待灑瀧阡萬樹梅¶
　　　酬孫典籍仲衍見寄¶
<pb:KR4h0117_WYG_302-4a>¶
憶昨交游日罄懽清時曽擬共弹冠春風草檄將軍幙¶
夜月聨詩羽客壇江海只今來遠信雲霄無復望飛翰¶
惟應賸釀陶尊酒遲爾歸來共歲寒¶
　　　發龍灣别王惟吉張廷彦¶
日日摛毫紀玉音敢期清夢到山林賈生對策曽前席¶
疏傳歸來更賜金日月行瞻丹闕迥煙霞歸去草堂深¶
相㸔巳是康衢叟擊壤無忘報國心¶
　　　舟次匡廬寄同朝諸公¶
<pb:KR4h0117_WYG_302-4b>¶
翰墨同時侍禁闈恩榮寧謂及寒㣲舍人舊掌絲綸誥¶
御史新裁錦繡衣天上鵷鸞還接武江邉鷗鷺巳忘機¶
他時行部如相覔秋水蘆花是釣磯¶
　　　午日呈鄭乆誠参政¶
百頃芙蓉罨畵船賀家湖上水平天金盤送果沈氷碗¶
羅扇題詩散舞筵往事氛埃成逺夢佳辰風雨憶華年¶
澗蒲九節根如玉服食于今笑學仙¶
　　　題李谷清雪景¶
<pb:KR4h0117_WYG_302-5a>¶
梁園飛雪玉繽紛坐列金貂酒半醺借問當時誰授簡¶
相如詞賦最凌雲¶
　　　百馬圖¶
蹄影参差踏軟紅曽觀萬馬擁飛龍旌旗不動金笳歇¶
一片川原錦繡中¶
　　　竹枝詞¶
竹林塘西越女歸雙雙采蓮歌夕暉蘭舟蕩槳忽分去¶
兩岸風花高下飛¶
<pb:KR4h0117_WYG_302-5b>¶
　　　美人紅葉圖¶
謝家夫人詠柳絮黄陵女兒歌竹枝誰信長門秋澹澹¶
西風黄葉斷腸詞¶
　　附趙介詩¶
　　　長門宫¶
翠華朝望逈長門夕思孤螢流金殿暝露下玉階蕪昔¶
作鳴陽鳳今為繞樹烏愁顔空似玉咳唾不成珠寳鏡¶
塵將滅羅裳色漸枯淚將寒漏水夜夜滴空壺¶
<pb:KR4h0117_WYG_302-6a>¶
　　　歩虛詞¶
采采清露英皎潔玉不如元和合真一飲之極甘腴自¶
然生羽翼何用登雲車迢迢河漢上瓊臺曠清虛未從¶
衆仙去天風揺佩琚¶
　　　寓山家留壁¶
有客來何方駕言自華胥囊中無一物手把太極書象¶
罔為我御鴻濛為我徒朝觀赤城標夕弄滄海珠去來¶
了無碍所憩即安居青山出屋上修竹當坐隅好鳥時¶
<pb:KR4h0117_WYG_302-6b>¶
一鳴景寂心亦虛泛泛巫峽舟迢迢大行車人心自高¶
下于我良晏如¶
　　　懷仙吟題玉樞紀巻後¶
我昔采藥羅浮顚仙人招我遊諸天天門洞開三十六¶
琳宮貝闕相連延瑶臺百丈空中起玉女燒香月明裏¶
天王宴坐擁羣真環佩珊珊滿人耳中有一人號雷師¶
龎睂皓首拜玉墀奏云侍從五千劫未聞至論窮𤣥機¶
天王含笑揮玉拂舉首向空如畫一羣真意領寂不宣¶
<pb:KR4h0117_WYG_302-7a>¶
但見琪花散空碧我時目覩心欣然萬物得一天何言¶
乃知至道本無物豈有文字人間傳人間所見皆幻影¶
欲吸晨霞駐清景湏臾月落仙馭旋蘂闕瑶臺風露冷¶
回看閶闔不可攀白雲與我留山間倚劍長歌一壺酒¶
龍吟萬壑松聲寒¶
　　　南樓對月¶
夜上南樓看月色水晶簾捲銀河碧氷輪倒射滄波寒¶
對此清光是何夕舉酒邀月真吾儔夜長不用秉燭遊¶
<pb:KR4h0117_WYG_302-7b>¶
萬里凉風滿襟袖洞庭七澤涵清秋秋聲冷拂珊瑚樹¶
湘娥鼓瑟鮫人語試吹玉管遏行雲曲中髣髴霓裳舞¶
霓裳舞罷廻明璫北斗巳挂西山傍但願清樽長對月¶
今人古人何足傷¶
　　　瑶池¶
宴罷瑶池暮雨紅碧桃花落幾畨風重來八駿無消息¶
擬逐青鸞入漢宮¶
　　　趙臨清入五先生集䟦¶
<pb:KR4h0117_WYG_302-8a>¶
　太祖平定華夏歸馬放牛聿興文教維時海内文人¶
　學士彬彬軰出自江以南尤沾被聖教之先吳下則¶
　有四傑閩有十才子廣則有五先生皆一時詩人之¶
　選也四傑集十才子集吳閩皆有刻或傳寫之者五¶
　先生詩選廣有舊刻嵗久朽落僅人家有蔵本而亦¶
　弗全嘉靖丁已督府談公大叅王公咸興詩教求五¶
　先生集於太史泰泉黄公處僅得黄李孫王而失其¶
　一乃以汪右丞集並刻藩署足五先生數云迨甲子¶
<pb:KR4h0117_WYG_302-8b>¶
　嵗余承乏至廣得覯是集而私訝焉右丞固淮人也¶
　不當列于廣况先生之稱乃後進目其先哲之辭右¶
　丞帥廣于五先生有綂攝之分不當與鄉大夫伍而¶
　並先生之稱耳雖疑之而未獲其人與集乙丑夏少¶
　叅峒峰曹公乃于梁中舍家得其祖父文康公家蔵¶
　舊本乃知黄李孫王之外而有趙臨清者携其本以¶
　授余余喜其疑之得釋命工刻之以補五先生之闕¶
　而以汪右丞詩别自為集竊怪趙臨清之詩刻厲竒¶
<pb:KR4h0117_WYG_302-9a>¶
　崛何以失傳豈以孫王黄李皆列于縉紳而趙布衣¶
　士歟然盛唐時有王孟高岑四作者孟葢亦布衣也¶
　何嫌于並稱况志稱臨清性狷不喜接貴官達士勸¶
　李韡毋應薦即其志固輕軒冕而土苴其官爵也視¶
　浩然不才明主棄之句猶有不見用之怨其人品固¶
　甚懸絶得不為廣之高士乎高士而先生固宜又或¶
　以其詩僅五六篇而欲遺之則趙嘏以倚樓一句稱¶
　鄭谷以鷓鴣一篇名詩之可傳詎在多乎哉嘉靖乙¶
<pb:KR4h0117_WYG_302-9b>¶
　丑五月朔閩人闇忩陳暹謹識¶
　¶
　¶
　¶
　¶
　¶
　¶
　石倉歴代詩選巻三百二¶
