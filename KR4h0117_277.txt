# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.991746
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百七十七
<pb:KR4h0117_WYG_277-1a>¶
欽定四庫全書¶
　石倉厯代詩選巻二百七十七¶
　　　　　　　　　　　　明　曹學佺　編¶
　元詩四十七¶
　　天如和尚¶
　　　示友人¶
塵網苦多累暫閒如脱羈胡為塵外迹而乃東西馳聚¶
談每倉卒既遠翻多思眼前失真宰身外何求知百骸¶
<pb:KR4h0117_WYG_277-1b>¶
如僕馬勢合聊相隨氣運忽遷謝一散無重期來日不¶
可待去日不可追靜縁當自保世故方無涯¶
　　　登西林¶
沉鬱難自居偶思散遐矚拄杖登西林斷崖倚修竹崖¶
上叢花開飛禽自相逐崖下清川流水光泛嘉木四月¶
風雨多平野一時綠長嘯白日低烟雲起空谷俯視萬¶
化間勞生亦何足¶
　　　夜坐聞蛩¶
<pb:KR4h0117_WYG_277-2a>¶
山人坐樹陰樹轉月當午江市夜猶喧笙歌雜砧杵寒¶
蛩亦何情唧唧如共語前聲稍悲悽後聲轉哀苦人心¶
汝莫知汝語人莫取萬類各有私悲歡豈同趣茫茫元¶
化中同一風氣使何如悟天真隨分樂生死¶
　　　送時無擇維那歸閩¶
百計歸難禁生縁樂未窮聽鐘椰葉雨欹枕荔花風客¶
久閩音化交深楚俗通片帆明日遠雲斷海天空¶
　　　重登秋月樓¶
<pb:KR4h0117_WYG_277-2b>¶
病力甦新雨登樓㸔夕陽㟁移江市遠洲接柘園長村¶
晩烟催暝水陰雲送凉客中情味熟隨地得相忘¶
　　　篳篥引　西瑛懶雲窩距余禪室半里許時相¶
　　　過從吹篳篥以為供復于余言有所需乃賦長¶
　　　歌以贈¶
西瑛為我吹篳篥發我十年夢相憶錢塘月夜鳳凰山¶
曽聽酸齋吹鐵笛初吹一曲江風生餘響入樹秋嗚咽¶
再吹一曲江潮驚愁雲忽低霜月黑坐中聽者六七人¶
<pb:KR4h0117_WYG_277-3a>¶
半是江湖未歸客歡者狂歌繞樹行悲者垂頭泪沾膝¶
我時靜對同學人斂襟共坐松根石脱畧悲歡萬念消¶
悟聲無性聞無跡¶
　　　呉松江觀閘¶
呉松江水急如箭昔見畵圖今識面百川應命爭先趨¶
東注海門如赴戰海波怒發驅潮頭戰退呉松水倒流¶
江潮一日兩相鬬萬古不决如寇讐江水清兮潮水濁¶
江水不似潮水惡惡潮推出海中洲堆積江面成山丘¶
<pb:KR4h0117_WYG_277-3b>¶
官憂水害難疏鑿横江四閘同時作潮來下閘潮平開¶
閘内不通潮往囘潮波怒息捲底去閘門又見江波怒¶
閘上盤渦萬陣分閘下狂瀾萬騎奔萬雷吼兮萬鼓發¶
石走沙飛亂戈甲黄河衝破華山根健瀑擘開青玉峽¶
人言水性險且凶不知水與人情同情濤識浪怒且憤¶
不在江潮在方寸水險尚可避人險終難知人爭額額¶
罔晝夜水爭尚有潮平時¶
　　　送甘茂實入京¶
<pb:KR4h0117_WYG_277-4a>¶
我不願送君行愛君筆硯傾平生我不願留君住男兒¶
四十當强仕盛時天下文軌同萬國軒裳滿都市願君¶
走馬燕山頭語動人主旋封侯風葉兮颼颼江波兮悠¶
悠丈夫萬里更萬里一飲百斗空離愁¶
　　　遊三相臺示甘楊諸友臺乃姚崇牛僧孺劉沆¶
　　　　讀書處也¶
我登三相臺南望雙㢲峰俯視下界如凌空開元老樹¶
可百丈斷崕盡日呼顛風甘郎攀果學猿掛楊子枕石¶
<pb:KR4h0117_WYG_277-4b>¶
飛泉中垂藤離地坐我穏袒跣長嘯如乘龍嗚呼昔人¶
不再得臺上土花幾秋色前身不與後身期白雲豈識¶
羅衣客¶
　　　贈奕士高顯卿¶
對客將為顯卿歌顯卿去兮吾奈何商山莫招象山暮¶
當代如卿亦難遇不須殺活談兵圍我以氣色觀神機¶
秋鷹失兔草莽動斷道夜雪行人稀丹還金鼎㑹龍虎¶
海國破浪孤篷歸太初一黑盪摩裏萬化白戰摶空起¶
<pb:KR4h0117_WYG_277-5a>¶
何曽一路無死生觀者紛紛少知此西來訪古崑崙丘¶
拔劒夜舞呼蒼虬登白鶴兮問王屋汗漫長歌紫芝曲¶
相逢安得聞此歌共笑人間殘局多¶
　　　和送梁壽川之任南康醫教¶
君不見眼前病癖無全人又不見杏林種雨年年新豈¶
如梁君小試醫國手飄飄捧檄行青春行行東向廬江¶
路星渚風烟彭蠡樹雙池看瀑九江晴五老聞鐘亂山¶
暮我憐民物瘡痍深養生未必非其心元陽扶植起枯¶
<pb:KR4h0117_WYG_277-5b>¶
朽一草已足酬千金莫辭印綬非君意虎溪未許陶公¶
醉㑹看採藥上蓬萊長裾曳破燕山翠¶
　　　上海舟中即事¶
烏溪出閘催雙櫓急趂回潮下黄浦午前期到上洋城¶
生怕潮來近亭午夜潮已落㟁痕高風捲浪花翻雪滷¶
渡頭趂度人如雞水行泥行亦良苦西岸衝波遠入村¶
東㟁湧沙作林圃㟁上居民無定蹤頗怪潮行無定所¶
吾年五十遊上洋今歲重來五十五豈無玉雪美少年¶
<pb:KR4h0117_WYG_277-6a>¶
向來一揖成千古亦有䲭張萬石家勢去一朝無寸土¶
噫吁嘻人生幻化若浮雲陵谷變遷何足數¶
　　　城南樓¶
城南樹尾花風晴城南樹下漁舟行隔溪竹屋數家酒¶
矮籬路轉人縱横仙山石洞在眼底塔竿倒影滄波明¶
相期待渡日已晩坐看平野青烟生¶
　　　真州送别悦希雲¶
長淮㟁㟁飄風沙沙根吹出青蘆芽我行送君君送我¶
<pb:KR4h0117_WYG_277-6b>¶
笑語在眼心天涯三界如夢宅四大如漚花東來西去¶
問歸路不知何處真吾家¶
　　　其二¶
欲別不別重相擕別思已逐寒雲飛飛雲一去不可得¶
千村萬落明斜暉回頭望呉山滿目青依依亦如送我¶
望我去立盡風烟未忍歸¶
　　　其三¶
年時度雪西峰顛蒲團永夜青燈前坐談生死念如水¶
<pb:KR4h0117_WYG_277-7a>¶
鐵石未比肝腸堅人事有遷謝散聚終隨縁山川可棄¶
友可別初心未可輕相捐¶
　　　送止照歸古洪曲江¶
暮雲飛上錢王臺亂峰蘸碧湖光開六橋秋色看政好¶
之子不肯重裵囘百年萬事烟雨過鄉井一念終難灰¶
浩歌出門送歸去夢斷楚水何時來¶
　　　又¶
抖擻天目蒲花團摩挲鐵脊氷霜寒豪來意氣隘湖海¶
<pb:KR4h0117_WYG_277-7b>¶
歸思浩蕩如奔湍樟陰樓殿曲江曲聽鐘聽雨吟燈殘¶
此時㑹有㑹心處傾倒客路情懐看¶
　　　入仙洞山¶
入山隠隠如聞雷山雞角角隨人飛松風洗我市喧耳¶
松露灑我青蘿衣平生結習重幽賞㑹景㑹物情依依¶
誰能歌紫芝我當歌采薇招呼雲外青鸞歸¶
　　　遊茅山雲林清逺之館¶
華陽有客似重來新見雲林别館開寒日半巖松鶴起¶
<pb:KR4h0117_WYG_277-8a>¶
腥風萬壑雨龍回琴牀流露滋瑤草丹鼎飛春上玉梅¶
居者未知清且遠人間咫尺望蓬萊¶
　　　次韻送古潛縣宰¶
解印遄歸意若何山人長憶舊相過詞鋒稍見禪機熟¶
案牘不如吟巻多花雨聽鶯春滿酒栁風迴馬月搖波¶
賞心樂事皆勲業畱與溪翁溪女歌¶
　　　徑山送&KR0347;上人歸呉門¶
呉門長想是吾州城北城南半舊遊佛塔分標林野寺¶
<pb:KR4h0117_WYG_277-8b>¶
客帆飛遶市河樓送君忽覺襟期動老我難忘脚債酬¶
七十二峰看橘柚買舟重約太湖秋¶
　　　送鄉僧昱曉林¶
海雨吹花雪作堆那時敲我竹門開自憐水國三千里¶
也有鄉僧問路來¶
　　　其二¶
風沙風葉攪征衣今日江頭送汝歸西望故鄉何處是¶
楚天漠漠片雲飛¶
<pb:KR4h0117_WYG_277-9a>¶
　　　其三¶
鄉人問我幾時還向道如今又入山一箇蒲團半間屋¶
呉松江上九峰間¶
　　　登茅山天市壇四首¶
天市危闌倚碧空兩京山水見㝠濛東來十日風霜路¶
只在寒嵐一抺中¶
白雲剪作瑤壇雪寒旭蒸開玉洞花山北山南看更好¶
炊烟朶朶是仙家¶
<pb:KR4h0117_WYG_277-9b>¶
一片松林又一宫開門面面看茅峰意行恍惚廬山路¶
歸飯僧分上下鐘¶
郭仙清夜扣舷時萬籟秋笙月一池千載誰傳靈鳳曲¶
羽童吟作步虚詞¶
　　　一峰雲外菴和韻¶
碧虹分兩半山橋橋下春雷捲怒濤老衲定回推户看¶
隔溪開盡野櫻桃¶
竹屋茶香滿澗烟緑杉深處響流泉目前有法誰能説¶
<pb:KR4h0117_WYG_277-10a>¶
落日㣲風一樹蟬¶
平田水語稻花香半解蘿衣受晩凉景物雙清秋正好¶
亂山雲外又斜陽¶
　　　湖村菴即事¶
日度斜塘水氣昏石橋髙栁對柴門霜風攪樹葉如雨¶
忽見一帆來遠村¶
竹根吠犬隔溪西湖雁聲高木葉飛近聽始知雙櫓響¶
一燈浮水夜船歸¶
<pb:KR4h0117_WYG_277-10b>¶
　　　訪仙洞山舟次大溪口¶
窈窕仙家何處尋夕陽明滅亂雲深大溪横斷青山合¶
一路風帆入樹林¶
　　　師子林即景¶
鳥啼花笑屋西東柏子烟青芋火紅人道我居城市裏¶
我疑身在萬山中¶
素壁光搖眼倍明隔簾風樹弄新睛樹根蛙鼓鳴殘雨¶
恍惚南山水樂聲¶
<pb:KR4h0117_WYG_277-11a>¶
半簷落日晒寒衣一鉢香羮野蕨肥春雨春烟二三子¶
水西原上種松歸¶
道人肩水灌畦蔬托鉢船歸粟有餘飽飯禪和無一事¶
遶池分食餧遊魚¶
卧雲冷室睡魔醒殘漏聲聲促五更一夢又如過一世¶
東方日出是來生¶
斜梅勢壓石䦨干花似垂頭照影㸔白晝雲陰天欲雪¶
半池星斗逼人寒¶
<pb:KR4h0117_WYG_277-11b>¶
雪深三尺閉柴荆歲晩無心打葛藤立雪堂前人不見¶
秀雲峰是白頭僧¶
　　附萬松禪師詩¶
　　　示門人偈¶
輕烟薄霧實難描更有何人手段饒驚起暮天沙上雁¶
雙雙飛去上雲霄¶
　　　示本果尼¶
一花開發衆花鮮花謝菩提果自圓肯向給孤林下坐¶
<pb:KR4h0117_WYG_277-12a>¶
清香拂拂滿祗田¶
　　　示徒¶
安然坐定困茫茫滯寂沉空正念忘未待放㕘閒雜話¶
可憐空度好時光¶
　　　又¶
四肢輕健好㕘禪大道何曽薄少年七歲黄梅人未老¶
歸來松柏已蒼然¶
　　　讚釋迦出山相¶
<pb:KR4h0117_WYG_277-12b>¶
衆生未度出雲霞一見明星眼底砂大地雪山春色轉¶
人間何必見拈花¶
　¶
　¶
　¶
　¶
　¶
　石倉厯代詩選卷二百七十七¶
