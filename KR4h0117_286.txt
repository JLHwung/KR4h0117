# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:16.261736
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百八十六
<pb:KR4h0117_WYG_286-1a>¶
欽定四庫全書¶
　石倉歴代詩選巻二百八十六¶
　　　　　　　　　　　　明　曹學佺　編¶
　眀詩初集六¶
　　劉基¶
　　　艾如張¶
有菀者林衆鳥萃之我欲張羅榛楛翳之既礪我斧又¶
飭我徒孰是奥穢而不剪除爰升于墟以相乃麓有條¶
<pb:KR4h0117_WYG_286-1b>¶
我網載秩我目有鳥有鳥五采其章&KR1523;&KR1523;喈喈率彼高¶
岡張之弗獲憂心且傷寤寐懐思曷云能忘有鳥五采¶
亦既來止昭其徳音以相君子君子豈弟其儀是若艾¶
其張矣云胡不樂¶
　　　少年行¶
駿馬狐白裘玉勒黄金羈賓從如浮雲顧盼生光輝朝¶
驅紫陌塵暮醉青楼姬但見花月好寧知霜雪飛荏苒¶
世途異凄涼瑶草衰園田皆易主親友盡暌違學書時¶
<pb:KR4h0117_WYG_286-2a>¶
既晚躬稼力巳㣲歲晏寒風生倚牆聴鄰機逝水不可¶
挽枯蓬安所依佇立為爾歎感我淚霑衣¶
　　　昔昔鹽¶
楊桞正萋萋門前碧草齊别離如昨日白髪滿春閨飄¶
花如淚落行雲逐望迷綠苔凝履迹粉汗浥書題夢到¶
龍沙北魂銷馬邑西巻簾雙燕入開鏡一鶯啼腸共吴¶
江繞眉將楚岫低攀枝憐並蔕窺沼妬雙栖躍水寧無¶
劒通天亦有犀那看眀月夜登樓惑馬蹄¶
<pb:KR4h0117_WYG_286-2b>¶
　　　望武夷山¶
飲馬九曲溪遥望武夷峯長林抱迴合丹崕造空濛浮¶
暉湛寒翠水木皆曼容薄逰限塵務促景尼竒蹤緬懐¶
紫陽子千載誰與同瓊佩邈烟霧石函閟遺封羇猿怨¶
幽澗飛蘿冒芳叢瑶琴空流泉桂枝徒秋風悵望佳期¶
阻纒綿憂思重殷勤尺素書願寄雲間鴻¶
　　　早發建寧至興田驛¶
雞鳴戒晨装上馬見初日露泫葉尚俯霧重山未出客¶
<pb:KR4h0117_WYG_286-3a>¶
途得霽景緩歩非縱佚矧兹歲有秋高下俱穎栗牛羊¶
散原野鵞鴨滿阡陌懐抱既夷曠神情自清謐寒花蔓¶
籬落候䖝響䝉密霞標青楓林霜綻烏桕實幽覽雖云¶
遽佳趣領已悉我行固無期况乃塵事畢¶
　　　從軍詩送高則誠南征¶
清晨絶長江日夕次海濵北風吹斾旌軍動速若神令¶
嚴戎馬閒九陌無驚塵伐鼓震溟嶠揚㠶役鮫人鯨鱗¶
京觀築鰐醢華筵春喈喈布榖鳴祁祁農鳴春去子還¶
<pb:KR4h0117_WYG_286-3b>¶
故鄉悲喜集里鄰荷鍤啓瓦礫再荷天地仁撫綏屬有¶
望世世為堯民¶
　　　春谷詩為竺西和尚賦¶
條風自東來雪消春谷暖荒畦碧草葺清池細泉緩雜¶
花眀錦繡時禽響絃筦道人閒無事習慣牛頭懶過橋¶
禅杖落坐石袈裟袒日暮精舍歸燈龕白雲滿¶
　　　晚同方舟上人登師子巖作¶
落日下前峯輕烟生逺林雲霞媚餘姿松栢淡清隂振¶
<pb:KR4h0117_WYG_286-4a>¶
䇿縱幽歩披榛陟層岑槿花籬上眀莎雞草間吟凉風¶
自西來飀飀吹我襟榮華能幾時揺落方自今逝川無¶
停波急絃有衰音顧瞻望四方悵然愁思深¶
　　　雨中雜詩¶
首夏涼風生朝樹結晚色濛濛細雨交慘慘原野黒衡¶
門長藜莠壊壁穿荆棘念彼征戍兒沾濡荷戈㦸囊槖¶
罄留貲藿菽難充食供輸既乏絶戰鬬何時息巣居者¶
誰子竄竄延晷刻田疇沒蓬蒿無處勤爾力旻天高寥¶
<pb:KR4h0117_WYG_286-4b>¶
寥仰視不可極¶
　　　感懐¶
驅車出門去四顧不見人回風巻落葉颯颯帯沙塵平¶
原曠千里莽莽盡荆榛繁華能幾何憔悴及茲晨所以¶
芳桂枝不爭桃李春雲林耿幽獨霜雪空相親¶
　　　其二¶
槁葉寒摵摵羅帳秋風生淒淒候䖝鳴唳唳賓鴻驚美¶
人抱瑶瑟仰視河漢眀絲桐豈殊音古調非今聲沈思¶
<pb:KR4h0117_WYG_286-5a>¶
空幽寂歲月已徂征¶
　　　發龍㳺¶
微飈獻輕涼客車中夜發秋原曠無際馬首掛高月草¶
䖝自宫商葉露光可掇狹徑非我由周行直如髪揚鞭¶
望南天晴霞絢閩越¶
　　　六月十八日自天章入城作¶
天浄山氣涼溪渾夜來雨籃輿度踈翠初日照平楚高¶
林半長烟好鳥時自語煩襟得蕭散似欲忘羈旅何當¶
<pb:KR4h0117_WYG_286-5b>¶
盗賊息比屋豐禾黍逍遥丘壑間鹿麋以為伍¶
　　　楚妃歎¶
江漢揚波六千里上有巫山矗天起錦衾一夕夢行雲¶
萬戸千門冷如水聞道秦兵下武關君王留連猶未還¶
山深不見章臺殿汨羅寃淚空潺湲尚憶前王好馳逐¶
宫中美人不食肉回狂作哲湏㬰間至今相業歸孫叔¶
楚宫無復如昔人况有神女如花新悲來恨新還憶故¶
誰能㫁却巫山路¶
<pb:KR4h0117_WYG_286-6a>¶
　　　王昭君¶
漢庭不賞邀功士昭君却向胡中死昭君辭漢入胡中¶
胡女悲愁漢嬪喜含情欲怨當語誰手弹琵琶涙沾衣¶
掖庭望幸從此絶巫山有路他生歸殷勤說與上林雁¶
好在眀年再相見漢恩如海長自深妾自生來命如綫¶
堪嗟上策重和親欲倚紅顔清塞塵只恐妾身先草露¶
漢宫無復如花人¶
　　　邯郸才人嫁為厮養卒婦¶
<pb:KR4h0117_WYG_286-6b>¶
邯郸有才人艶色如朝霞嫁作厮養婦雲鬂埋泥沙憶¶
昔趙王全盛日夜夜綺筵張寶瑟中山美酒盈羽觴一¶
笑黄金滿千鎰繁華過眼如轉蓬故宫禾黍秋芄芄眀¶
珠白璧走函谷墜簮遺珥空悲風人生最苦是衰老白¶
首無歸向誰道蓽門夜永月光寒卧聴駑駘齕枯草¶
　　　長安道¶
長安道送盡芳菲到枯槁人生盛衰苦不常何異長安¶
道傍草漢家將軍初拜官門前上客車班班一朝勢衰¶
<pb:KR4h0117_WYG_286-7a>¶
烟燄歇車輪無聲馬蹄絶眀朝有詔封冠軍依舊車馬¶
來如雲¶
　　　陽春歌¶
帝車東指淑景昭冶容冉冉生寒條枯根相顧一時起¶
陽春只在霜雪裏枝頭候禽鳴滑滑暖烟日夜催花發¶
蜂喧蝶競方及時風雨夙昔成離披人間但見陽春好¶
未識陽春有枯槁¶
　　　折楊栁¶
<pb:KR4h0117_WYG_286-7b>¶
去年送君楊栁青暖風晴日花㝠㝠今日思君鎖牕綠¶
栁條又綴黄金粟君心却似條上花隨風飄蕩不思家¶
妾心巳作科上槁縱得春光為誰好折取長條寄逺人¶
人生四十無青春¶
　　　古鏡詞¶
百鍊青銅曾照膽千年土蝕萍花黶想得𤣥宫初閉時¶
金精夜哭黄鳥悲魚燈引魂開地府夜夜晶光射幽戸¶
盤龍隐見自有神神物豈肯長湮淪願借蟾蜍騎入月¶
<pb:KR4h0117_WYG_286-8a>¶
将與嫦娥照華髪¶
　　　畦桑詞¶
編竹為籬更裁刺高門大寫畦桑字縣官要備六事忙¶
村村巷巷催畦桑畦桑有増不可减准備上司來計㸃¶
新官下馬舊官行牌上却改新官名君不見古人樹桑¶
在墻下五十衣帛無凍者今日路傍桑滿畦茅屋苦寒¶
中夜啼¶
　　　為祝彦中題山水圖¶
<pb:KR4h0117_WYG_286-8b>¶
高軒玲瓏不受暑半幅輕綃宿烟雨白屋素壁生空眀¶
似聞水聲繞庭宇松髯拂天藤蔓垂枯根痩石相因依¶
寒濤不驚虎兕卧嵐翠欲與蛟虬飛空江悠悠一漁艇¶
水白沙眀羣魚静武陵桃花何處尋落日微風片㠶影¶
　　　賞資深華山圖歌¶
華嶽挿天七千丈丹崖翠壁開仙掌壁間擘出黄河流¶
大禹以之分九州河流滚滚赴溟漲華嶽抜出天河上¶
雲宫霧窟疑本無石室金臺儼相向玉泉高通玉井津¶
<pb:KR4h0117_WYG_286-9a>¶
中有蓮實如車輪世人肉食未羽化可望不得聊相親¶
高堂晚晴圖畫展眼眀一見心目逺世間塵土今紛紛¶
吾當拂衣卧山雲¶
　　　題陸放翁賣花叟詩從¶
君不見㑹稽山隂賣花叟賣花得錢即沽酒東方日出¶
照紫陌此叟巳作醉鄉客破屋含星席作門濕螢生竈¶
花滿園五更風顛雨聲惡不憂屋倒憂花落賣花叟但¶
願四海無塵沙有人賣酒仍賣花¶
<pb:KR4h0117_WYG_286-9b>¶
　　　題湘湖圖¶
君山洞庭隔江水彭蠡無風波浪起明牕曉晴圖畫開¶
興入湘湖三百里浙江兩岸山縱横湘湖碧繞越王城¶
越王城荒陵谷在古樹落日長烟平逰子天寒孤棹逺¶
七十二谿飛雪滿浩歌不見濯纓人沙鶴野猿相對晚¶
湖東雲氣通蓬萊我欲從之歸去來蛟鼉塞川陸有虎¶
兩臂無翼令心哀¶
　　　雙桐生空井¶
<pb:KR4h0117_WYG_286-10a>¶
雙桐生空井井空桐葉稀葉稀不自蔽鳯鳥将安歸雙¶
桐生空井井泥泉不出桐根日夜枯何由伐琴瑟¶
　　　感懐¶
東園多桃李擢幹何交加春秋互遞代衰榮競相夸摵¶
摵去故物英英發新花花謝葉復作空令人歎嗟¶
　　　晨詣祥符寺¶
上馬雞始鳴入寺鐘未歇草際起微風林端淡斜月僧¶
房湛幽寂假寐待眀發松徑㫁無人經聲在清樾¶
<pb:KR4h0117_WYG_286-10b>¶
　　　發安仁驛¶
雞鳴發山驛天黒路彌險烟樹出猿聲風枝落螢㸃江¶
秋氣轉炎啼濕雲難歛佇立山雨來客愁紛冉冉¶
　　　題春江送别圖¶
春江水悠悠行人上蘭舟春雲散江樹行人重回顧嘉¶
㑹未有期離心渺千里願作還山雲莫作東流水¶
　　　雜感¶
畸窮傷往事晚暮悔前非流光不相待逝川那可追佳¶
<pb:KR4h0117_WYG_286-11a>¶
期隔河漢日夕千里思鴻雁西北來安能從之飛佇立¶
望眀月天霜夜沾衣¶
　　　過南望時守閘不得行¶
客路三千里舟行二月餘壯顔隨日减衰鬂受風踈蔓¶
草須句國浮雲少昊墟愁心如汶水蕩漾遶青徐¶
　　　稽句嶺¶
白日隐巖嶅千崖氣勢豪溪流婺女濶山入少微高危¶
石天欹側長風谷怒號干戈方自此行役敢辭勞¶
<pb:KR4h0117_WYG_286-11b>¶
　　　不寐¶
不寐月當戸起行風滿天山河青靄裏刁斗白雲邉避¶
世慚商綺匡時愧魯連徘徊懐往事惻愴感衰年¶
　　　秋興¶
天浄山月出水寒沙鳥鳴孤燈秋後思短笛夜深情江¶
海空衰鬂乾坤未弭兵清都隔河漢訶禁有開眀¶
　　　宛轉歌¶
星稀月白河欄干飢䖝籲號莎草寒美人望月歌宛轉¶
<pb:KR4h0117_WYG_286-12a>¶
瀟湘水碧蒼梧逺愁魂一夜不得歸化作㫁雲天際飛¶
　　　東飛伯勞歌¶
南飛鷓鴣北飛鵠黄昏雞鳴白日燭珊瑚石上栽兎絲¶
鴛鴦獨宿孤桑枝永夜涼蝉入羅羃蝉翼不如秋鬢薄¶
寒塘露蓮千葉紅可憐零落空隨風¶
　　　秋宵吟¶
𤣥蝉催秋入湘簟芙蓉露浴臙腊淡銅烏吻水添夜長¶
碧草歛愁歸寒螀羅帳無人五更雨梧桐驚啼白楊語¶
<pb:KR4h0117_WYG_286-12b>¶
春光爛熳不得知霜露凄涼奈何汝¶
　　　鳴雁行¶
&KR1523;&KR1523;鳴雁鳴達旦舉翼相連拂雲漢平原漠漠生野烟¶
雁飛只向江南天江南十月多禾黍一半輸官半供汝¶
眀年二月歸養雛雛成又望江南去¶
　　　獨不見¶
暖烟漾春林色紫膩雨催紅出花蘂蝶飛撩亂燕飛輕¶
嚶鳴相應俱有情有人抱瑟上高閣坐對粧臺弹别鶴¶
<pb:KR4h0117_WYG_286-13a>¶
曲終顧影還徘徊東風自吹羅帳開¶
　　　棗下何纂纂行¶
棗初作花時纂纂臨路岐八月棗成實纍纍曜朝日棗¶
花纂纂蜂蝶翻棗實纍纍人滿園嚴風蕭瑟枯葉飛蜂¶
蝶不來人亦稀¶
　　　蛺蝶行¶
軟芳晞露春鮮妍上有蛺蝶飛翩翩暖風扶暝撲天起¶
翠重紅輕迷欲死東園無花留不住相隨又過西園去¶
<pb:KR4h0117_WYG_286-13b>¶
沈沈㫁夢失韓憑却把霜華怨秋曙¶
　　　班婕妤¶
昭陽清秋月如練笙歌嘈嘈夜開宴長信宫中辭輦人¶
獨倚西風詠紈扇傾城自古有褒妲紅顔失寵何須怨¶
泠泠玉漏掩重門一㸃銀缸照書巻¶
　　　題松下道士攜琴圖¶
道士抱琴松下行松風入耳清涼生石渠苔滑不可上¶
潭水泠泠學琴响琴有意兮水無心水中有龍能聴琴¶
<pb:KR4h0117_WYG_286-14a>¶
琴聲淒㫁水流咽月滿空山落松雪¶
　　　題寒林圖¶
揺落江邉秋樹林淒涼久客二毛侵藤蘿歲晚龍蛇死¶
叢薄天寒虎豹深流水斜陽人逺近青烟白草雁飛沈¶
桂花自在山中發悵望西風起夕隂¶
　　　妙成觀用何逸林通判舊韻¶
我訪仙家溽暑前青楓綠栁暗晴川竹根露濕登山屐¶
沙際鷗迎渡水船雲氣長流虚白室丹光直上蔚藍天¶
<pb:KR4h0117_WYG_286-14b>¶
純陽道士重來日為問蓬萊是那邉¶
　　　立冬日作¶
忽見&KR0669;花出小紅因驚十月起溫風歲功不得歸顓頊¶
冬令何堪付祝融未有星辰能好雨轉添雲氣漫成虹¶
蝦蟆蛺蝶偏如意旦夕悲鳴白露叢¶
　　　丙申歲十月還鄉作¶
手種庭前安石榴開花結子到深秋可憐枝葉從人折¶
尚有根株為客留枳枸悲風吹白日若華髙影隔青丘¶
<pb:KR4h0117_WYG_286-15a>¶
壊垣蟋蟀知離恨長夜淒涼弔獨愁¶
　　　早春遣懷¶
正月餘寒未放春漫空飛雪舞隨人新年對客情何恨¶
濁酒于予意獨親澗底流泉渾似玉門前細草總成茵¶
鶴歸自愛山能静豹隐方知霧有神¶
　　　題墨竹¶
蒼梧山下無窮竹盡是湘妃淚種成烟雨不銷千古恨¶
珮環虚度九秋聲見愁牧豎乗時伐可待伶倫學鳯鳴¶
<pb:KR4h0117_WYG_286-15b>¶
獨立淒涼對圖畫為君惆悵一沾纓¶
　　　漫興二首¶
風散螢光夜未分隔牕涼雨落紛紛秋衾不與還鄉夢¶
征雁南來獨自聞¶
多事池邉促織兒聲聲哀怨旅魂知干戈滿地無機杼¶
長夜辛勤說與誰¶
　　　送醫士賈思誠還浙東¶
西風嫋嫋水鱗鱗一曲離歌淚滿巾殘栁数株鷗数㸃¶
<pb:KR4h0117_WYG_286-16a>¶
夕陽江上送歸人¶
　　　夜坐¶
露泣寒螀唁㫁魂風驚簷鐸語黄昏羇愁悄悄成危坐¶
看盡空牆上月痕¶
　　　其二¶
䖝響莓苔葉響廊月光如雪露如霜銅壺管領催華髪¶
一夜應愁百刻長¶
　　　雪後遣興¶
<pb:KR4h0117_WYG_286-16b>¶
朝寒布糓應時鳴起向迴廊獨自行殘雪未消簷影寂¶
滿庭幽草看春生¶
　　　絶句¶
暖風吹帳日光遲恰似清和四月時黄鳥不知人懶起¶
未眀啼上綠楊枝¶
　　　楊栁枝詞三首¶
多事垂楊管送迎長條折盡短條生不知㡬許東風裏¶
猶帶輕烟罥晚晴¶
<pb:KR4h0117_WYG_286-17a>¶
漢將營中萬樹春朱旗曉色動星辰可憐烟雨章臺路¶
翠縷斜縈走馬塵¶
楊葉萋萋隠畫楼楊枝嫋嫋弄輕柔鳴鳩呌罷黄鶯語¶
肯信年華有素秋¶
　¶
　¶
　¶
　¶
<pb:KR4h0117_WYG_286-17b>¶
　¶
　¶
　¶
　¶
　¶
　¶
　¶
　石倉厯代詩選巻二百八十六¶
