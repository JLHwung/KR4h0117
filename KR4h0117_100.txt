# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.539675
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百
<pb:KR4h0117_WYG_100-1a>¶
欽定四庫全書¶
　石倉歴代詩選巻一百¶
　　　　　　　　　　　　明　曹學佺　編¶
　晩唐二十七¶
　　趙嘏(字承祜/山陽人)¶
　　　書齋雪後¶
擁褐坐茅簷春晴喜初日微風入桃徑爽氣歸縹帙頻¶
時苦風雪就景理巾櫛樹暖高鳥來窗閒曙雲出鄉遙¶
<pb:KR4h0117_WYG_100-1b>¶
路難越道蹇時易失欲静又不能東山負芝术¶
　　　經無錫縣醉後吟¶
客過無名姓扁舟繫栁隂窮秋南國淚殘日故鄉心京¶
洛衣塵在江湖酒病深何須覔陶令乘醉自横琴¶
　　　東歸道中二首¶
平生事行役今日始知非嵗月老將至江湖春未歸傳¶
家有書籍主祭用儒衣何必勞知己無名亦息機¶
　　　其二¶
<pb:KR4h0117_WYG_100-2a>¶
未明喚僮僕江上憶殘春風雨落花夜山川驅馬人星¶
星一鏡髪草草百年身此日念前事滄洲情更親¶
　　　旅次商山¶
役役依山水何曾似問津斷崕如避馬芳樹欲留人日¶
夕猿鳥伴古今京洛塵一枝甘已失惆悵故園春¶
　　　贈越客¶
故國波濤隔明時心久留獻書雙闕晚看月五陵秋南¶
棹何當返西江憶共遊定知釣魚伴相望在汀洲¶
<pb:KR4h0117_WYG_100-2b>¶
　　　送友人鄭州歸覲¶
為有趨庭戀應忘道路賖風消滎澤凍雨静圃田沙古¶
陌人來逺遙天雁勢斜園林新到日春酒酌梨花¶
　　　送權先軰歸覲信安¶
衣綵獨歸去一枝閒更香馬嘶芳草渡門掩百花塘野¶
色亭臺曉灘聲枕簟凉小齋松島上重拂讀書牀¶
　　　洛中逢盧郢石歸覲¶
不堪俱失意相送出東周緣切倚門戀倍添為客愁春¶
<pb:KR4h0117_WYG_100-3a>¶
山和雪静寒水帶氷流别後期君處靈原紫閣秋¶
　　　宿靈巖寺¶
明月溪頭寺蟲聲滿橘洲倚欄香逕晩移石太湖秋樹¶
老雲歸盡臺荒水更流無人見惆悵獨上最高樓¶
　　　越中寺居¶
遲客疎林下斜溪小艇通野橋連寺月高竹半樓風水¶
静魚吹浪枝閒鳥下空數峰相向緑日夕郡城東¶
　　　長洲¶
<pb:KR4h0117_WYG_100-3b>¶
扁舟殊不繫浩蕩路纔分范蠡湖中樹吳王苑外雲悲¶
心人望月獨夜雁離羣明發還驅馬關中見日曛¶
　　　題昭應王明府溪亭¶
靖節何須彭澤逢菊洲松島水悠溶行人自折門前栁¶
高鳥不離溪畔峰曉渭度簷帆的的晩原含雨樹重重¶
軒車過盡無公事枕上一聲長樂鐘¶
　　　題杜侍御别業¶
紫陌烟多不可尋南溪酒熟一披襟山當晝枕石常穩¶
<pb:KR4h0117_WYG_100-4a>¶
泉落夜窗秋樹深白首逢人羞問計青雲何路覔知音¶
惟君懐抱閒如水終日門墻許醉吟¶
　　　泊鳬磯江館¶
風雪晴來嵗欲除孤舟晩下意何如月當軒色湖平後¶
雁斷雲聲夜起初傍曉管絃何處静犯寒楊栁遶津疎¶
三間茅屋東溪上歸去生涯竹與書¶
　　　發剡中¶
正懐何謝俯長流更覽餘封識嵊州樹色老依官舍晩¶
<pb:KR4h0117_WYG_100-4b>¶
溪聲凉傍客衣秋南樓氣爽横郛郭天姥雲晴拂寺樓¶
日暮不堪還上馬蓼花風起路悠悠¶
　　　西峰即事獻沈大夫¶
松竹閒遊道路身衣襟落盡往來塵山連謝宅餘霞在¶
水映琴溪舊浪春拂榻從容今有地酬恩寂寞久無人¶
安知不及屠沽者曾對青萍淚滿巾¶
　　　寄淮南幕中劉員外¶
郎官何遜最風流愛月憐山不下樓三佐戎旃換朱紱¶
<pb:KR4h0117_WYG_100-5a>¶
一辭蘭省見清秋桂生巖石元瀟灑鶴到烟空更自由¶
休向西齋久閒卧滿朝傾葢是依劉¶
　　　淮信賀滕邁台州¶
凋瘵民思太古風上賢綏緝副宸衷舟移清鏡禹祠北¶
路轉翠屏天姥東旌斾影前横竹馬詠歌聲裏樂樵童¶
遙知到郡滄波晏三島離離一望中¶
　　　寄潯陽趙校書¶
簾下秋江夜影空倚樓人在月明中不将行止問朝列¶
<pb:KR4h0117_WYG_100-5b>¶
惟脫衣裳與釣翁幾處别巢悲去燕十年囘首送歸鴻¶
那應更結廬山社見説心閒勝逺公¶
　　　贈李從貴¶
白馬嘶風何處還鞭稍拂地看南山珠簾捲盡不囘首¶
春色欲闌休閉關花外鳥歸殘雨暮竹邊人語夕陽閒¶
知君舊隱嵩雲下巖桂從今幾更攀¶
　　　下第寄宣城幕中諸公¶
過眼寧愁五色迷暫陪歡笑醉如泥黄花李白墓前草¶
<pb:KR4h0117_WYG_100-6a>¶
碧浪桓彛宅後溪九月霜中隨計吏十年江上灌春畦¶
莫言春盡不惆悵自在閒眠到日西¶
　　　洞庭寄所思¶
目斷蘭臺空望歸錦衾香冷夢來稀書中空有刀頭約¶
天上頻看破鏡飛孤浪漫疑施粉黛輕雲忽似舞羅衣¶
遙知不語坐相憶寂寞洞房寒燭微¶
　　　代人贈杜牧侍御¶
郎作東臺御史時妾長西望斂雙眉一從詔下人皆羡¶
<pb:KR4h0117_WYG_100-6b>¶
豈料恩衰不自知高闕如天縈曉夢華筵似水隔秋期¶
坐來情態猶無限更向樓前舞柘枝¶
　　　山陽即席獻裴中丞¶
早年天上見清塵今日樓中醉一春暫肯剖符臨水石¶
幾曾焚筆動星辰瓊臺雪映迢迢鶴蓬島波横浩浩津¶
好是仙家羽衣使欲敎垂涕問何人¶
　　　寄歸¶
三年踏盡化衣塵只在長安不見春馬過雪街天未曙¶
<pb:KR4h0117_WYG_100-7a>¶
鄉迷關路淚空頻桃花塢接啼猿樹野竹庭通畵鷁津¶
早晩相酬身事了水邊歸去一閒人¶
　　　和令狐補闕春日獨遊西街¶
左掖初辭近侍班馬嘶尋得過街閒映鞭栁色微遮水¶
迎步花枝欲礙山暖泛鳥聲來席上醉從詩句落人間¶
此時失意哀吟客更覺風流不可攀¶
　　　答友人¶
詩家才子酒家仙遊宦曾依積水邊窗户動搖三島樹¶
<pb:KR4h0117_WYG_100-7b>¶
琴樽安穩五湖船羅浮道士分瓊液錦席佳人艶楚蓮¶
今日相逢朗吟罷滿城砧杵一燈前¶
　　　九日陪越州元相宴龜山寺¶
佳晨何處泛花遊丞相筵開水上頭雙影斾搖山雨霽¶
一聲歌動寺雲秋林花静帶高城晩湖色寒分半檻流¶
共賀萬家逢此節可憐風物似荆州¶
　　　李侍御歸山同宿華嚴寺¶
家有青山近玉京風流柱史早知名園林手植自含緑¶
<pb:KR4h0117_WYG_100-8a>¶
霄漢眼看當去程處處白雲迷駐馬家家紅樹近流鶯¶
相逢一宿最高寺夜夜翠微泉落聲¶
　　　旅館聞雁别友人¶
路遶秋塘首獨搔背羣燕雁正呼號故關何處重相失¶
碧落有雲終自高旅宿去緘他日恨單飛誰見此生勞¶
行衣濕盡千山雪腸斷金籠好羽毛¶
　　　寒食新豐别友人¶
一百五日家未歸新豐雞犬獨依依滿樓春色傍人醉¶
<pb:KR4h0117_WYG_100-8b>¶
夜半雨聲前計非繚繞溝塍含緑晩荒凉樹石向川微東¶
風吹淚對花落憔悴故交相見稀¶
　　　送令狐郎中赴郢州¶
左幕才多始拜侯一門清賞動神州霜蹄曉駐秦雲斷¶
野斾晴翻郢樹秋幾處塵生隨候騎半江帆盡見分流¶
大馮罷相吟詩地莫惜頻登白雪樓¶
　　　送張又新除温州¶
東晉江山稱永嘉莫辭紅斾向天涯凝絃夜醉松亭月¶
<pb:KR4h0117_WYG_100-9a>¶
歇馬曉尋溪寺花地與剡川分水石鏡將蓬島共烟霞¶
却愁明詔徴非晩不得秋來見海槎¶
　　　送剡客¶
兩重江外片帆斜數里林塘遶一家門掩右軍餘水石¶
路横諸謝舊烟霞扁舟幾處逢溪雪長笛何人思栁花¶
若到天台洞陽觀葛洪丹井在雲涯¶
　　　送盧緘歸楊州¶
曾向雲塘寄掩扉荀家燈火有餘輝關河日暮望空極¶
<pb:KR4h0117_WYG_100-9b>¶
楊栁渡頭人獨歸隋苑荒臺風褭褭灞陵殘雨夢依依¶
今年春色還相悞為我江邊謝釣磯¶
　　　送李藴赴鄭州因獻盧郎中¶
僕射陂西想到時滿川晴色見旌旗馬融閒卧笛聲逺¶
王粲醉吟樓影移幾日賦詩秋水寺經年草詔白雲司¶
惟君此去人多羡却是恩深自不知¶
　　　送韓綘歸淮南寄韓綽先軰¶
島上花枝繫釣船隋家宫畔水連天江帆自落鳥飛外¶
<pb:KR4h0117_WYG_100-10a>¶
月觀静依春色邊門巷草生車轍在朝廷恩及雁行聮¶
相逢且問楊州事曾鼓荘盆對逝川¶
　　　重遊楚國寺¶
徃事飄然竟不囘空餘山色在樓臺池塘風暖雁羣去¶
松檜樹高人獨來荘叟著書真逹者賈生揮涕信悠哉¶
老僧心地閒于水猶被流年白髪催¶
　　　早發剡中法堂寺¶
暫息勞生一夕間平明世事又相關吟辭宿處烟霞古¶
<pb:KR4h0117_WYG_100-10b>¶
身負秋來水石閒竹户半開鐘未絶松枝微霽鶴初還¶
明朝一倍堪惆悵廻首塵中見此山¶
　　　三像寺酬元秘書¶
官總芸香閣署崇可憐詩句落春風偶然侍坐水聲裏¶
還許醉吟松影中車馬照來紅樹合烟霞詠盡翠微空¶
不因高寺閒囘首誰識飄零一塞翁¶
　　　贈天卿寺神亮上人¶
幾看春盡此江濆花自飄零日自曛空有慈悲隨物念¶
<pb:KR4h0117_WYG_100-11a>¶
已無縱跡在人羣迎秋日色簷前見入夜鐘聲竹外聞¶
笑指白蓮心自得世間煩惱是浮雲¶
　　　題崇聖寺簡雲端僧録¶
暮雲飄盡客愁長來扣禪關月滿廊宋玉逢秋空雪涕¶
浄名無地可容牀高雲覆檻千巖樹疎磬含風一夜霜¶
廻首故園紅葉外只將多病告醫王¶
　　　越中寺居寄上主人¶
野寺初容訪静來晩晴江上見樓臺中林有路到花盡¶
<pb:KR4h0117_WYG_100-11b>¶
一日無人看竹廻自曬詩書經雨後别留門户為僧開¶
苦心若是酬恩事不敢吟春憶酒盃¶
　　　送僧歸廬山¶
禪棲忽憶五峰遊去著方袍謝列侯花啓樓臺千葉曙¶
錫含風雨一枝秋題詩石峻侵雲在洗鉢泉香覆菊流¶
却憶前年别師處馬嘶殘月虎溪頭¶
　　　降卒¶
廣武溪頭䧏卒稀一聲寒角怨金微河湟不在春風地¶
<pb:KR4h0117_WYG_100-12a>¶
歌舞空裁雪夜衣鐡馬半嘶邊草去狼烟高映塞鴻飛¶
揚雄尚白相如吃今日何人從獵歸¶
　　　長安晩秋¶
雲物凄凉拂曙流漢家宫關動高秋殘星幾㸃雁横塞¶
長笛一聲人倚樓紫艷半開籬菊静紅衣落盡渚蓮愁¶
鱸魚正美不歸去空戴南冠學楚囚¶
　　　齊安早秋¶
流年堪惜又堪驚砧杵風來滿郡城高鳥過時秋色動¶
<pb:KR4h0117_WYG_100-12b>¶
征帆落處暮雲平思家正羡江南景聽角仍含塞北情¶
此日沾襟念岐路不知何處是前程¶
　　　東望¶
楚江横在草堂前楊栁洲邊載酒船兩見梨花歸不得¶
毎逢寒食一澘然斜陽映閣山當寺微緑含風樹滿天¶
同郡故人攀桂盡把詩吟向泬寥天¶
　　　長安月夜與友人話故山¶
宅邊秋水浸苔磯日日持竿去不歸楊栁風多潮未落¶
<pb:KR4h0117_WYG_100-13a>¶
蒹葭霜在雁初飛重嘶疋馬吟紅葉却聽疎鐘憶翠微¶
今夜秦城滿樓月故人相見一沾衣¶
　　　題横水驛雙峰縣松¶
故園溪上雪中別野館門前雲外逢白髪漸多何事苦¶
清隂長在好相容迎風幾拂朝天騎帶月猶含度嶺鐘¶
更憶葛洪丹井畔數株臨水欲成龍¶
　　　登安陸西樓¶
樓上華筵日日開眼前人事秪堪哀征車自入紅塵去¶
<pb:KR4h0117_WYG_100-13b>¶
逺水長穿緑樹來雲雨暗更歌舞伴山川不盡别離杯¶
無由併寫春風恨欲下鄖城首重囘¶
　　　經漢武泉¶
芙蓉苑裏起清秋漢武泉聲落御溝他日江山映蓬髩¶
二年楊栁别漁舟竹間駐馬題詩去物外何人識醉遊¶
盡把歸心付紅葉晩來隨水向東流¶
　　　嵗暮江軒寄盧端公¶
積水生高浪長風自北時萬艘俱擁棹上客獨吟詩路¶
<pb:KR4h0117_WYG_100-14a>¶
以重湖阻心將小謝期渚雲愁正斷江雁重驚悲笑憶¶
遊星子歌尋罷貴池夢來孤島在醉醒百憂隨戍逈烟¶
生晩江寒鳥過遲問山樵者對經雨釣船移敢歎今留¶
滯猶勝曩别離醉從陶令得善必大人知道蹇才何取¶
恩深劒不疑此身同㟁栁只待變寒枝¶
　　　經郭汾陽宅¶
門前不改舊山河破敵曾經馬伏波今日獨經歌舞地¶
古槐疎影夕陽多¶
<pb:KR4h0117_WYG_100-14b>¶
　　　發青山館¶
鳬鷖聲煖野塘春鞍馬風高驛路塵一宿青山又須去¶
古來難得是閒人¶
　　　山娥驛¶
谿上郵亭氣早秋樹邊溪色遶牀流行人亦羡郵亭吏¶
生向此中今白頭¶
　　　江上晩泊¶
茫茫靄靄失西東栁浦桑村處處同戍鼔一聲帆影盡¶
<pb:KR4h0117_WYG_100-15a>¶
水禽飛起夕陽中¶
　　　度商山晩静¶
和如春暖静如秋五月商山是勝遊當晝火雲生不得¶
一溪分作萬重流¶
　　　南亭¶
孤亭影出亂花中悵望無人此醉同聽盡暮鐘猶獨坐¶
水邊襟袖起春風¶
　　　南園¶
<pb:KR4h0117_WYG_100-15b>¶
雨過郊原緑尚微落花惆悵滿塵衣芳樽有酒無人共¶
日暮看山還獨歸¶
　　　寄逺¶
禁鐘聲盡見棲禽關塞迢迢故國心無限春愁莫相問¶
落花流水洞房深¶
　　　尋僧¶
溪户無人百鳥飛石橋横木挂禪衣看雲日暮倚松立¶
野水亂鳴僧未歸¶
<pb:KR4h0117_WYG_100-16a>¶
　　　宫烏栖¶
宫烏栖處玉樓深微月生簷夜夜心香輦不囘花自落¶
春來空佩辟寒金¶
　　　長信宫¶
君恩已盡欲何歸猶有殘香在舞衣自恨身輕不如燕¶
春來長繞御簾飛¶
　　　廣陵城¶
紅映高臺緑繞城城邊春草傍牆生隋家不向此中盡¶
<pb:KR4h0117_WYG_100-16b>¶
汴水應無東去聲¶
　　　冷日過驪山¶
冷日微烟渭水愁翠華宫樹不勝秋霓裳一曲千門鎖¶
白盡梨園弟子頭¶
　　　下第後歸永樂里自題二首¶
無地無媒只一身歸來空拂滿牀塵尊前盡日誰相對¶
惟有南山佀故人¶
𤣥髪侵愁忽似翁㬉塵寒袖共東風公卿門户不知處¶
<pb:KR4h0117_WYG_100-17a>¶
立馬九衢春影中¶
　　　出試日獨遊曲江¶
江莎漸映花邊緑樓日自開池上春雙鶴繞空來又去¶
不知臨水有愁人¶
　　　題曹娥廟¶
青娥埋没此江濱江樹颼飀惨暮雲文字在碑碑已墮¶
波濤辜負色絲文¶
　　　題段氏中臺¶
<pb:KR4h0117_WYG_100-17b>¶
看山臺下水無塵碧篠前頭曲水春獨對一樽風雨夜¶
不知家有早朝人¶
　　　華州座中獻盧給事¶
送迎皆到三峰下滿面烟霜滿馬塵自是追攀認知己¶
青雲不假送迎人¶
　　　贈歙州妓¶
灩灩横波思有餘庾樓明月墮雲初揚州寒食春風寺¶
看徧花枝盡不如¶
<pb:KR4h0117_WYG_100-18a>¶
　　　贈王明府¶
五栁逢秋影漸微陶潛戀酒不知歸但存物外醉鄉在¶
誰向人間問是非¶
　　　呂挍書雨中見訪¶
竹閣斜谿小檻明惟君來賞見山情馬嘶風雨又歸去¶
獨聽子規千萬聲¶
　　　千秋嶺下¶
知有巖前萬樹桃未逢搖落思空勞年年盛發無人見¶
<pb:KR4h0117_WYG_100-18b>¶
三十六谿春水高¶
　　　重陽日寄韋舍人¶
節過重陽菊委塵江邊病起杖扶身不知此日龍山㑹¶
誰是風流落帽人¶
　　　發新安後途中寄盧中丞¶
晩樹蕭蕭促織愁風簾似水滿牀秋千山不礙笙歌月¶
誰伴羊公上夜樓¶
　　　贈五老韓尊師¶
<pb:KR4h0117_WYG_100-19a>¶
有客齋心事玉晨對山鬚鬂緑無塵住山道士秊如鶴¶
應識當時五老人¶
　¶
　¶
　¶
　¶
　¶
　¶
<pb:KR4h0117_WYG_100-19b>¶
　¶
　¶
　¶
　¶
　¶
　¶
　¶
　石倉歴代詩選巻一百¶
