# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:16.153049
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百八十二
<pb:KR4h0117_WYG_282-1a>¶
欽定四庫全書¶
　石倉歴代詩選巻二百八十二¶
　　　　　　　　　　　明　曹學佺　編¶
　明詩初集二¶
　　張以寜¶
　　　送重峰阮子敬南還¶
君家重峰下我家大溪頭君家門前水我家門前流我¶
行乆别家思憶故鄉水何况故鄉人相見六千里十年¶
<pb:KR4h0117_WYG_282-1b>¶
在揚州五年在京城不見故鄉人見君難為情見君情¶
尚爾别君奈何許送君遽不堪憶君良獨苦君歸過溪¶
上為問水中魚别時魚尾赤别後今何如¶
　　　題海陵石仲銘所藏淵明歸隠圖¶
昔無劉豫州隆中老諸葛所以陶彭澤歸興不可遏凌¶
歊讌功臣旌旗蔽轇輵一壺從杖藜獨視天壤濶風吹¶
黄金花南山在我闥蕭條蓬門秋稚子候明發豈知英¶
雄人有志不得豁髙詠荆軻篇颯然動毛髪¶
<pb:KR4h0117_WYG_282-2a>¶
　　　絅齋為張景思總管賦¶
煌煌五色錦出自天孫機河漢濯文彩雲霞光陸離裁¶
之古刀尺被服禮所宜終焉不自衒衣褧以尚之白賁¶
遵聖訓含章示臣規豈乏美在中詎求衆人知問兹誰¶
為歟君子有令儀承家世衮繡保巳猶布韋盛徳詎終¶
閟藴玉光逾輝願言垂昭代黻我舜裳衣¶
　　　逰句容同林景和縣尹子尚規登僧伽塔賦¶
嵯峨崇明塔抜地一千丈我攀青雲梯倐到飛鳥上微¶
<pb:KR4h0117_WYG_282-2b>¶
風韻金鐸初日麗銀榜維時十月交葉脱天宇曠羣山¶
東南奔平川疊波浪雲間三茅峰環立儼相向碧瓦浮¶
鱗鱗兹邑亦云壯雞鳴四關開攘攘異得䘮塔中宴坐¶
僊憐汝在塵坱古時登臨人今者亦何往俯觀世蜉蝣¶
仰歎彼龍象乃知崑崙巔可以小穹壤同逰皆雋英超¶
遥寄心賞霜飊天際來毛髪颯森爽太白去千年吾何¶
獨惆悵¶
　　　送楊士傑學士代祀闕里分題得硯井臺¶
<pb:KR4h0117_WYG_282-3a>¶
清廟巋古城論堂儼遺井色浄涵市槐芳流泛壇杏經¶
文曩刪述墨沼發光洞源分鴻濛深澤配穹壤永兹行¶
弭英盪汲古用脩綆仰止千載心月明湛秋景¶
　　　峨眉亭¶
白酒雙銀缾獨酌峨眉亭不見謫仙人但見三山青秋¶
色淮上來蒼然滿雲汀欲將五十絃彈與蛟龍聽¶
　　　題子猷訪戴圖¶
平生戴隠居破琴還雲嶠亦有愛竹人翛然可同調雲¶
<pb:KR4h0117_WYG_282-3b>¶
溪夜囘舟未見心巳了乾坤澹虚白吾方領其妙¶
　　　題江仲暹聽鶴亭¶
仙鶴在人世長鳴思逺空有人秋水上倚杖月明中玉¶
樹三更露銀河萬里風徘徊意無極遲爾出樊籠¶
　　　送同年江學庭弟學文歸建昌¶
白髪江夫子青雲信獨稀故人長北望令弟又南歸庭¶
樹鳥羣喜江帆雁獨飛東湖春柳色到日上君衣¶
　　　送侯邦彦自南譙逰建業¶
<pb:KR4h0117_WYG_282-4a>¶
君向金陵去雲帆百尺懸杯揺江色裏詩堕菊花前涂¶
水明秋月鐘山起暮煙鳯臺逄李白一為問青天¶
　　　九江廟¶
遺臺上古城劒氣夜峥嶸天地英雄恨春秋父老情蜀¶
江來楚盡涂水近江平往事何勞問長陵草自生¶
　　　夜飲蔣師文齋館¶
故人相與醉虚幌坐來清月色宛在地鐘聲忽滿城都¶
將千載意併作異鄉情若買青山得相携歲晚行¶
<pb:KR4h0117_WYG_282-4b>¶
　　　浙江¶
山從天目下潮到富陽迴此地扁舟去吾生幾度來林¶
紅晚日落江白雨雲開明旦須停棹呼兒上釣臺¶
　　　宿籌嶺¶
昔日屯兵盛甌閩此地分清時無㓂盗比屋樂耕耘澗¶
響不知雨山高都是雲明朝見親舎一笑慰辛勤¶
　　　送徐君美之六合縣尹¶
山縣棠棃樹題詩動憶君樽前俱白髪馬首入青雲春¶
<pb:KR4h0117_WYG_282-5a>¶
郭千花合秋庭一鶴聞公餘好心事令子巳能文¶
　　　建業清凉寺次王伯循御史竹亭壁間韻¶
獨尋清凉寺還望翠微亭客散竹間月僧閒松下經江¶
聲迴近浦野色到虚庭白髪山中叟為余詩眼青¶
　　　題呉㳟清茂軒¶
幽尚謝塵牽呉生獨爾賢風泉欹枕外春樹讀書邊舊¶
隠懐盤谷新圖出輞川詩僧來往數好句賸能傳¶
　　　泊戚家堰遇風夜雷雨¶
<pb:KR4h0117_WYG_282-5b>¶
髙浪出魚龍舟師急捲篷雷聲過雲雨月暈斷河風野¶
濶人家外濤喧客枕中坐來搔短髪惆悵大江東¶
　　　題青山白雲圖¶
白雲江上頭憶昔似曾逰睡起青山雨坐來紅葉秋深¶
苔依逕濕寒磬出林幽亦有髙棲者無因見鹿裘¶
　　　舒嘯軒¶
幽居蒼林竹永嘯白雲岑自吐虹蜺氣人聞鸞鳯音野¶
煙喬木晩江雨落花深亦有東臯興何當一抱琴¶
<pb:KR4h0117_WYG_282-6a>¶
　　　至直沽¶
野濼天低水人家時兩三雁聲連漠北魚味勝江南雪¶
擁蘆芽短寒禁柳眼緘持竿吾欲往拙宦向何堪¶
　　　夜乆¶
夜久未能寐春來空復情逺沙争月色柔櫓戛河聲客¶
枕荒雞到漁歌宿鳥驚隣舟燈火亂早起又詩成¶
　　　次李參政省中獨坐韻¶
白髪懐閩嶠丹心戀薊門官閒勝道院宅逺類荒村二¶
<pb:KR4h0117_WYG_282-6b>¶
月霜華薄羣山雨氣昏東菑春事及好共野人論¶
　　　題山水圖¶
山水坐來得翛然無俗氛碧巖虛夜月江樹静秋雲鳥¶
影似猶見猿聲疑或聞自憐歸未許遥憶武夷君¶
　　　荆門閘¶
車到荆門上舟移鉅野中河聲來汶濟山色見龜䝉楊¶
柳煙深淺杏花春白紅人家桑棗外猶是古人風¶
　　　過蘭溪¶
<pb:KR4h0117_WYG_282-7a>¶
昔過蘭溪上秋風把酒杯重來人事異獨立客心哀沙¶
合灘聲轉帆移塔影來赤松山色近佇望意徘徊¶
　　　宿黄亭明日四月一日夏至¶
弛擔沽紅酒開忩挹翠微故廬何日到野店送春歸雉¶
起麥花落蚕登桑葉稀田園有真趣歲晏莫相違¶
　　　安南即景¶
龍水南邊去行穿萬竹林羊腸山險盡蝸角地蟠深銅¶
柱千年恨星槎萬里心朝來晴好景緑樹響春禽¶
<pb:KR4h0117_WYG_282-7b>¶
　　　送王人傑都事開詔福建¶
曩客東泉老相逢葢屢傾劇談消鄙吝髙誼動幽明我¶
素金門隠君歸錦里耕五年才一見萬里又重行故老¶
扶藜拜元戎負劒迎江環螺女浦山盡粤王城麥飯先¶
塋感蓴羮故國情自憐何日去曝背憇柴荆¶
　　　夜飲醉歸贈王伯純是日王得容程子初同飲¶
歲云暮矣客不樂青雨亭前翫孤鶴城頭愔愔雲下垂¶
竹外騷騷雪微作亭中王郎風格竒愛竹愛雪仍愛詩¶
<pb:KR4h0117_WYG_282-8a>¶
開樽酒好客更好坐中王程俱白眉紅爐照閣生春霧¶
詩思騰騰天外去玊姬舞倦迴風來吹倒三山見瓊樹¶
馬蹄蹴響客歸時留我更盡金屈巵塵空秪覺乾坤白¶
飲醉不知賔主誰坐聞一聲兩聲折携燈起看竹上雪¶
瑶華翠色光陸離人影燈光兩清絶却歸覓紙醉自題¶
烏啼古樹風凄凄明年此夜知何處興發還應訪剡溪¶
　　　題李白問月圖¶
誰提明月天上懸九州蕩蕩清無煙天東天西走不駐¶
<pb:KR4h0117_WYG_282-8b>¶
姮娥鬂霜垂兩肩中有桂樹萬里長呉剛玉斧聲闐闐¶
顧兎杵藥宵不眠天翁下視為爾憐頗聞昔時錦袍客¶
乃是月中之謫仙帝命和予羽衣曲虹橋一斷心茫然¶
竹王祠前霧如雨躑躅花開啼杜鵑月在天上缺復圓¶
人間塵土多英賢舉杯問月月不言風吹海水秋無邊¶
滄波盡捲金尊裏清影長隨舞袖前相期迢迢在雲漢¶
嗚呼此意誰能傳騎鯨寥廓忽千年金薤青熒垂萬篇¶
浮雲起滅焉足異終古明月懸青天¶
<pb:KR4h0117_WYG_282-9a>¶
　　　王伯純讀書别墅晨興有懐縱筆奉寄¶
數日有所思作詩無好趣思君讀書芳桂林睡起題詩¶
有新句謝公埭上棟花風密葉啼鶯緑如霧君如塵外¶
鶴我似書中蠧人生知己海内稀更有參差不相遇咫¶
尺思君知幾囘逺别懸知亦良苦草亭新竹長昨夜䢴¶
溝雨思君持酒時心逐江潮去明年柳暗金河路君馬¶
如龍轡如組而今壁上好題詩記取王郎讀書處¶
　　　答豫章鄧文若進士見贈并謝蘇昌齡徵君¶
<pb:KR4h0117_WYG_282-9b>¶
昨日出城風日暄今日雨聲早閉門隂晴百歲手翻覆¶
長歌君詩撃我尊昔年之春上京國曉趨閶闔觀朝元¶
摶桑出日麗黄道析木聚星環紫垣馮侯作歌君屬和¶
我起撃節清心魂五年相望不相見萬事别來難具論¶
鬂邊青絲巳霜色衣上紅塵惟酒痕瓊花開時廣陵市¶
豈意共君同笑言眉山座上爛熳酌三人歡好如弟昆¶
縱談夙昔如夢寐仰視明月低崑崙起携數友逐清賞¶
雜遝鞍馬城西村江流地上白浩浩山落煙際青渾渾¶
<pb:KR4h0117_WYG_282-10a>¶
醉懐磊磈傾欲盡世慮皎潔醒終存覩君佳兒宛在側¶
雜佩婉孌紉芳蓀老親稚子隔天末安得不使心憂煩¶
感君相寛佩君語期君去我髙飛騫飢鴻嗷嗷紛在野¶
我曹一飲皆君恩此身倘未溘朝露誓將毫末酧乾坤¶
　　　次韻同年李孟函編脩見詒¶
玊京仙家十二樓真珠埀箔珊瑚鈎錦袍仙人醉吟處¶
蟠桃開徧金鼇頭笑予卜居問詹尹江楓揺落霜鴻影¶
淮水東邊昔遇君瓊花瀉露金盤冷美人雲髻歌堂堂¶
<pb:KR4h0117_WYG_282-10b>¶
白日緩轡迴清光五年相别復相見桂樹蕭颯飛秋霜¶
君今青雲致身早笑語從容陪閣老埀鞭曉拂瓊林枝¶
抽毫夜視明光草雪風吹酒緑生鱗我起洗濯新豐塵¶
㑹當鳥爪擘麟脯海上一笑三千春¶
　　　題馬致逺清溪曉渡圖¶
今晨髙卧不出户歲晏黄塵九逵霧美人逺别索題詩¶
眼明見此清溪渡溪傍秀林昨夜雨落花一寸無行路¶
歌䦨桃葉人㫁腸艇艇招招過溪去紅日青霞半晦明¶
<pb:KR4h0117_WYG_282-11a>¶
白雲碧嶂相吞吐詩成君别我亦歸此景宛是經行處¶
　　　舟中順風縱筆呈王子懋縣尹趙德明知事¶
行舟難逄萬里風同舟難逄兩詩翁長風駕舟似走馬¶
詩翁飲酒如長虹三年落魄瓊花月去年躡蹀金臺雪¶
美人一笑舞羅衣酒上貂裘雪花熱漳河歸來二月春¶
河頭栁色黄金新玊漿浮盌瀉碧酒銀尺出網跳鮮鱗¶
平原蒼莽生晚靄上黨飛狐落天外詩成舉酒須飲之¶
君看漳河走東海¶
<pb:KR4h0117_WYG_282-11b>¶
　　　倦繡篇為雲中吕遵義作¶
蘼蕪葉暗江雲暖翡翠单飛怨春晚陳女多情玊鏡分¶
陸郎薄倖斑騅逺寳鴨團爐百和香錦鴛方褥五文章¶
隂隂埀柳籠書幌㸃㸃飛花落繡牀雙鸞欲寄金龜倩¶
燕月呉雲不相見柔腸萬轉逐迴文亂緒千條縈弱線¶
女貞枝上燕雙棲夜合花前思欲迷停針黙黙無人㑹¶
但覺春山兩葉低曉嘶繡勒門前路夜炙銀燈帳中語¶
指㸃香茸舊唾痕見妾朝朝斷腸處¶
<pb:KR4h0117_WYG_282-12a>¶
　　　閩關水吟¶
閩關之水來隴頭排山下與閩溪流閩關送客東南走¶
直到嵩溪始分手客居溪上雲幾重烏啼月出門前松¶
天風吹雲數千里飄飄直度長江水清淮浩蕩連黄河¶
碧草滿地黄雲多夢中長記關山路隴水潺潺似人語¶
覺來有書不得將海潮不上嵩溪陽平原春晩生芳草¶
杜鵑聲裏令人老行人歸來動十年潺湲隴水聲依然¶
安得湘弦冩嗚咽彈作相思怨明月¶
<pb:KR4h0117_WYG_282-12b>¶
　　　題楊子第八港韓氏十景巻¶
白雪趙君詩句好三年不見心懆懆清晨小巻到我前¶
萬里江天浄如掃揚州城髙雲氣秋八公騎鶴時下逰¶
焦山丹井夜光歇鐘聲曉入江南洲埋輪人去英雄泣¶
至今忠憤春潮急枉渚維舟竟日横行人喚渡移時立¶
絲絲埀柳鬱金黄𣺌𣺌流輝組練長殘陽欲没明月出¶
神山二㸃青螺光港口歸帆如鳥翥雪暗江村不知處¶
浦寒簑白一漁歸沙浄江清羣雁聚金山山前揚子津¶
<pb:KR4h0117_WYG_282-13a>¶
舟中來往逐風塵江靈絶景閟之乆持似瀟湘江畔人¶
草堂無貲髪欲白我與趙子俱為客起來書罷十景圖¶
目送飛鷗下江碧¶
　　　題牧牛圖¶
返照在髙樹歸牛度層坡一犢牟然赴其母老㹀反顧¶
情何多牧兒見之亦心惻人間母子當如何日暮倚門¶
烏尾訛¶
　　　分題蕪城煙雨送呉原晳教諭¶
<pb:KR4h0117_WYG_282-13b>¶
蕪城路年去年來自煙雨冉冉春濃濕燕絲濛濛曉暗¶
迷鶯樹鮑昭愁絶未歸來為畵當年㫁腸賦登髙悵望¶
正思君帆影微茫又東去¶
　　　題米元暉山水¶
髙堂曉起山水入古色慘淡神靈集望中㝠㝠雲氣深¶
祗恐春衣坐來濕江風吹雨百花飛早晚持竿吾得歸¶
身在江南圖畵裏令人却憶米元暉¶
　　　江南曲¶
<pb:KR4h0117_WYG_282-14a>¶
平原萬里莽空濶山過長江翠如潑樓臺髙下埀柳隂¶
絲管啁啾亂花發北人却愛江南春穹碑城外如魚鱗¶
青山江上何曾老曾見南人是北人¶
　　　題日本僧雲山千里圖¶
天東日出天西入萬里虬鱗散原隰日東之僧渡海來¶
袖裏江山雲氣濕願乘雲氣朝帝鄉大千世界觀毫芒¶
却騎黄鵠過三島别後扶桑枝葉老¶
　　　林志尹秋江漁父圖¶
<pb:KR4h0117_WYG_282-14b>¶
江風揺柳雲㝠㝠小漕釣歸潮滿汀賣魚得錢共秋酌¶
白酒船頭青瓦瓶樵青勸酒溪童舞撃甌唱歌無曲譜¶
船前野鴨莫驚飛我有竹弓不射汝¶
　　　喜丁仲容徵君至¶
題詩苦憶城南郭喜見歸來鶴姓丁䨇鬂野風吹汝白¶
一燈江雨向人青志士長嗟靈夀杖史官獨失少微星¶
瓊花照眼春無頼明日酌君雙玉瓶¶
　　　送帖僉憲赴山北¶
<pb:KR4h0117_WYG_282-15a>¶
大寧城郭枕江雄前代豪蕐在眼中山外貔貅閒夜月¶
海東鷹隼待秋風天圍松嶺雲埀幙霜下金源水若空¶
益訪民風上天子勿忘家世是元功¶
　　　題劉商觀奕圖¶
松風冉冉羽衣輕石上談棊笑語清樵客豈知人世換¶
山童遥指海塵生碧桃開盡又春去白鶴歸來空月明¶
一著山中猶未了人間流落不勝情¶
　　　題廣陵李使君園¶
<pb:KR4h0117_WYG_282-15b>¶
最愛燕山李使君名園草木有清芬竹光夕度淮南月¶
松色秋連海上雲九日登臨來此地百年忠厚見斯文¶
酒䦨懐我幽棲處松樹蒼蒼猿夜聞¶
　　　九日與王伯純登蜀崗¶
帝子樓前紫翠分廣陵秋色起氤氲泉涵巴蜀千年月¶
樹入荆呉萬里雲宋玉登臨仍送客魏牟流落豈忘君¶
明年五岳予真往子有音書當逺聞¶
　　　横陽草堂次謝疉山韻¶
<pb:KR4h0117_WYG_282-16a>¶
迤&KR0404;中州二水囘參差傑閣五雲開銀鈎透壁詩人去¶
鐡笛裂巖仙客來竹度蟬風凉白帢松翻鶴露瀉清杯¶
何時夜半梅花月溪上吟篷帶雪推¶
　　　嚴子陵釣臺¶
故人巳乘赤龍去君獨羊裘釣月明魯國髙名懸宇宙¶
漢家小吏待公卿天囘御榻星辰動人去空臺山水清¶
我欲長竿數千尺坐來東海看潮生¶
　　　夜泊獨柳次韻王尹子懋¶
<pb:KR4h0117_WYG_282-16b>¶
霽月中天頫絳河黄流滿地漾金波荒陂野火兼漁火¶
短棹呉歌雜楚歌去雁巳連家信杳閒鷗豈識客愁多¶
江南二月花如海獨負歸期奈爾何¶
　　　送僧逰杭¶
銅駞夜泣苔花冷銀雁秋飛寳氣消曾共殘僧披舊跡¶
尚憐故老話前朝衲隨猿掛雲生樹杯趂鷗還月上潮¶
師去新詩如見寄白沙翠篠赤欄橋¶
　　　髙郵¶
<pb:KR4h0117_WYG_282-17a>¶
長陂雲氣滿淮東下隠蛟龍萬仞宫湖㟁樓臺連海上¶
水田秔稻似呉中古藤酒醒春風在甓社珠寒夜月空¶
四海昇平誰樂隠賣魚村畔見南翁¶
　　　登閩關¶
獨步青雲最上梯八閩如井眼中低泉鳴萬鼓動哀壑¶
山飲雙虹垂逺溪家近尚無鴻雁信客愁仍有鷓鴣啼¶
書生未老踈狂意更欲崑崙散馬蹄¶
　　　廣陵岳廟登瀛橋同成居竹賦¶
<pb:KR4h0117_WYG_282-17b>¶
橋下波光緑染苔橋前岳色翠成堆鶴歸蕐表空中語¶
鼇負神洲海上來瓊佩曉趨雲路響琪花秋傍石䦨開¶
唐家學士今何在勸爾仙人酒一杯¶
　　　送劉子昭歸杭省親¶
白魚青笋江南好君去湖山知幾重潮長河船四五尺¶
烏啼門巷兩三松笑予霜㸃秋來鬂極目雲飛海上峰¶
巳把行藏付漁釣尚煩書信到踈慵¶
　　　同王趙二明府㟁行裏河濵¶
<pb:KR4h0117_WYG_282-18a>¶
御河行盡一千里望入青齊樹際天野水飛鷗魚舎外¶
關山歸雁客帆前月明野氣浮層浪風動川光漾細煙¶
客裏未能踈酒醆春來聊復費詩篇¶
　　　呉門懐古¶
曾見呉王歌舞時遺臺廢苑不勝悲春風雁啑菰蒲葉¶
夜月烏啼楊柳枝有客買舟尋范蠡無人穿塚近要離¶
館娃宫外䌓花發逰女長歌白紵詞¶
　　　封川縣次韻典簿牛士良¶
<pb:KR4h0117_WYG_282-18b>¶
記取今年重九日封川水驛掛帆過秋風嶺外黄花少¶
暮雨樽前白髪多起接野僧談梵典卧聽溪子和蠻歌¶
少㳺欵叚成何事畢竟男兒是伏波¶
　　　烏巖灘馬伏波祠¶
烏巖江上古祠宫傳是南征矍鑠翁丹荔黄蕉長盛祭¶
緑沈金鎻尚英風灘聲夜帶軍聲壯嵐氣秋隨劒氣空¶
莫羨少㳺鄉里好封侯廟食丈夫雄¶
　　　渡江¶
<pb:KR4h0117_WYG_282-19a>¶
幾載途中月窺愁酒半酣送人楊柳色今日是江南¶
　　　和巴延明善韻¶
憶踏江南雪看梅領好春酒醒燕月白惆悵未歸人¶
　　　題小景¶
雀啅江頭秋稻花顛風吹柳一行斜漁舟細雨獨歸去¶
白石滄江何處家¶
　　　書所見¶
浦外青山浪作堆淡雲將雨過秋來停舟荻㟁西風裏¶
<pb:KR4h0117_WYG_282-19b>¶
閒愛野花無數開¶
　　　次翰林都事拜珠春日見寄韻¶
日髙睡起小忩明飛絮逰絲弄晝晴忽憶金河年少夢¶
柳隂騎馬聽流鶯¶
　　　蘇公赤壁¶
赤壁江寒葉漸稀黄泥坂静露斜飛洞簫聲裏當時月¶
應照千年化鶴歸¶
　　　棠棃幽鳥¶
<pb:KR4h0117_WYG_282-20a>¶
揚州舊夢隔天涯曾醉春風阿那家幽鳥豈知人事恨¶
依然啼上野棠花¶
　　　東昌¶
暖日初抽宿麥芽東風吹草緑平沙江南老却春多少¶
二月東昌見杏花¶
　　　玉山縣店見壁間黄山林獻可詩次韻¶
淮水風髙雁影微澄江潮細鯉魚稀客愁正怯江東雨¶
花落青林聞秭歸¶
<pb:KR4h0117_WYG_282-20b>¶
　　　科舉以滯選法報罷書懐¶
竹實離離紫海春髙飛鸞鳯出風塵哀鴻不作青冥想¶
空向江湖怨弋人¶
　　　遇故人胡居敬臨江府送至新淦¶
蚤逐浮榮老未歸便歸生事巳全非人生只合藏名姓¶
白首青山一布衣¶
　¶
　石倉歴代詩選巻二百八十二¶
