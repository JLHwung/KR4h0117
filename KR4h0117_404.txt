# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:20.048035
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百四
<pb:KR4h0117_WYG_404-1a>¶
欽定四庫全書¶
　石倉歴代詩選巻四百四¶
　　　　　　　　　　　　明　曹學佺　編¶
　明詩次集三十八¶
　　羅倫¶
　　　和陳白沙¶
君年四十八我年四十五百年幾㑹面念此長恨苦金¶
臺首相見各致霞外許擁懐素心人動輒屈指數賁然¶
<pb:KR4h0117_WYG_404-1b>¶
三子來歡聲撼茅宇瀧濱是曹溪連宵對牀語¶
　　　松雲為易德元父世衡題¶
崢嶸白雲東松樹幾千尺曽經秦漢來萬古横一碧黒¶
風捲青山白晝飛霹靂須㬰洗層霄見此太古色穿簷¶
清露繁研硃㸃周易¶
　　　讀太白詩¶
太白横西天萬古色不改至人孕元化風豪驚百代青¶
天騎白龍傲蕩弄雲海太白邀我來招手六合外悟然¶
<pb:KR4h0117_WYG_404-2a>¶
若無言迷途杳非礙¶
　　　定陳僉憲粹之和四皓圖¶
秦坑氣爇天商山色方好一鹿走寰中孤鳳鳴秋昊多¶
謝赤松徒設網招此老片語回天心一氣嘘萬槁遂令¶
箕帚妾敢把漢宫掃噫嘻隆凖公作事何潦草¶
　　　金鼇霽雪¶
東極蟠金鼇寒通雪山白祝融鞭火龍六月銷不得曾¶
上金鼇頭已在崑崙側只恐金鼇飛白玊横天勒¶
<pb:KR4h0117_WYG_404-2b>¶
　　　三峽迴清¶
百里蟠天城天河下縈互羣龍吻淵潛衆蛟輕使負源¶
通崑崙丘影接扶桑樹日暮聞棹歌武夷是何處¶
　　　遊翠𤣥幽玩¶
玊堂囊青山毋乃巨靈擘羣仙燕清都一壺春拍塞紫¶
氣來青牛窈然望南北指㸃極虚無太𤣥本無色¶
　　　挽揭竹菴¶
竹菴亡此老伏臘走比隣碧草他生夢黄花幻夢身石¶
<pb:KR4h0117_WYG_404-3a>¶
田孤鶴痩煙水五湖貧却憶經行處西風淚滿巾¶
　　　南村別墅為饒松坡題¶
吾愛南村好頻過處士家白雲留客住濁酒隔牆賒隂¶
壑藏春雪清溪洗暮霞自今來往慣薇蕨早生芽¶
　　　公甫感秋有吟因寄章德楙莊孔晹及倫三人¶
　　　　因次其韻¶
天地秋氣動萬竅無定音山河孤鶴夢風雨一龍吟青¶
眼有時客白雲何處心思君令人老華髮長千尋¶
<pb:KR4h0117_WYG_404-3b>¶
　　　佛嶺¶
胡塵特地起孤憤柰天何翠玉樓前淚黄雲塞下戈二¶
龍爭北野孤鶴夢東坡却憶樊籠外乘槎欲泛河¶
　　　扇和巖次容彦昭¶
陽和在深谷氣候無冬春山魈憎過客巖燕喜來人風¶
軟瓊枝脆天清玉宇新桃花逐流水去住任天真¶
　　　毛氏西園次容彦昭¶
毛氏西園好溪南未有之參横虎出夜松暝鶴歸時病¶
<pb:KR4h0117_WYG_404-4a>¶
骨青藜杖秋香短竹籬小窗孤榻在合眼見巢夷¶
　　　書崇仁萬山僧房廖欽止處登瀛州達此寺三¶
　　　　十里¶
王道荒東漢山名自太康璣衡斟北斗雲雨動西方客¶
夢雲隨鶴禪心月在牀登瀛三十里前去滿風光¶
　　　送饒經歴還金谿¶
問病來金嶂高談徹玉闗何人無白髮吾道有青山雲¶
水流行處漁樵問答間孤舟今夜別明月共君還¶
<pb:KR4h0117_WYG_404-4b>¶
　　　題徐節婦巻¶
懶拈鸞鏡掃蛾眉羞見楊花別故枝芳草有情還夜合¶
貞松無夢與春移婦人自我如男子造化従他似小兒¶
一片鐵心編不盡直從刪後更無詩¶
　　　答夏憲副止菴見贈¶
高堂明鏡萬莖秋屋上西風撼不周鑿沼且留明月住¶
買山初為白雲謀誰呼鐵笛先招鶴自着簑衣早放牛¶
道在莫須同出處此心還向止菴求¶
<pb:KR4h0117_WYG_404-5a>¶
　　　題饒雲峰山水¶
年抛造化外氣入煙霞間夕陽林下路白髮照青山¶
　　　又¶
素琴本無絃白雲本無心虚舟在野水従知浮與沈¶
　　　題饒松坡畫¶
雲移山不動客去水相隨高卧南窗意羲皇秪自知¶
　　　又¶
一棹歸何處柴桑是我家莫言嫌一飽籬下有黄花¶
<pb:KR4h0117_WYG_404-5b>¶
　　　夏¶
高閣不受暑翛然午夢凉棹歌何處起清吹落滄浪¶
　　　寄廬陵薌城梁德剛歸自南雍¶
笑殺梁園老秦淮醉幾秋歸來無一語酣意看吳鈎¶
　　　題蘭與饒裕¶
翠䄂舞春暉光風感自微夜深渾不寐玉露㸃羅衣¶
　　　題竹與蕭球¶
玉英臺下路半夜舞青鸞龍孫眠不得疎影上欄干¶
<pb:KR4h0117_WYG_404-6a>¶
　　　和林緝熈題宣和殿臨韓幹馬¶
夢入黄鸝紫殿隂天津空費杜鵑心宣和玊輦君休問¶
老在西風五國林¶
　　　中秋日送馬生歸南海¶
青天拾得中秋月照破閻浮萬劫塵昨夜長風吹不㫁¶
清光隨着海南人¶
　　　題新喻袁孝子方泰草亭¶
風花高下草煙青春滿袁家孝子亭阿母瑤池香夢杳¶
<pb:KR4h0117_WYG_404-6b>¶
綵衣猶隔翠雲屏¶
　　　送蕭主事廷珍回江南¶
塵逐西風散馬蹄江南歸思朔雲迷耳邊聞得田夫語¶
昨夜前村雨一犂¶
　　　送人還鄉¶
江漢西風吹客衣滄波浩浩一舟微柴桑若問陶彭澤¶
不為黄花解印歸¶
　　　偶書¶
<pb:KR4h0117_WYG_404-7a>¶
問道蒼生淚滿衣病多偏與素心違羊裘不着寒江雪¶
只裹春風卧釣磯¶
　¶
　¶
　¶
　¶
　¶
　¶
<pb:KR4h0117_WYG_404-7b>¶
　¶
　¶
　¶
　¶
　¶
　¶
　¶
　石倉歴代詩選巻四百四¶
