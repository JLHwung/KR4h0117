# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.698793
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百三十一
<pb:KR4h0117_WYG_231-1a>¶
欽定四庫全書¶
　石倉歴代詩選巻二百三十一¶
　　　　　　　　　　　　明　曹學佺　編¶
　元詩一¶
　　元好問¶
　　　登箕山作¶
千年箕山祠蘿逕深以悄桂樹不復見䝉密餘秋篠盤¶
盤盡絶頂石冢平木杪長風萬里來筋骸覺輕矯側身¶
<pb:KR4h0117_WYG_231-1b>¶
望巖竇觧衣憇林表是時春夏交野色亂青縹川光乍¶
明滅地脉互縈繞岡巒蟻垤出井邑蜂衙擾紅塵洛陽¶
昏白雲太行曉元功信㝠漠一覽疑可了悟彼東山人¶
胸中魯宜小¶
　　　頴亭留别¶
故人重分擕臨流駐歸駕乾坤展清眺萬景若相借北¶
風三日雪太素秉元化九山鬱崢嶸了不受陵跨寒波¶
淡淡起白鳥悠悠下懷歸人自急物態本閒暇壺觴負¶
<pb:KR4h0117_WYG_231-2a>¶
吟嘯塵土足悲咤廻首亭中人平林澹如畵¶
　　　㶏亭¶
春物已清美客懐自幽獨危亭一徘徊翛然若新沭宿¶
雲淡野川元氣浮草木微茫盡楚尾平逺疑杜曲生平¶
遠遊賦吟諷心自足朅來着世網抑抑就邊幅人生要¶
適情無榮復何辱乾坤入望眼容我謝羈束一笑白鷗¶
前春波動新綠¶
　　　雜著三首¶
<pb:KR4h0117_WYG_231-2b>¶
禀氣寡所偕衣食固無端所業在農桑甘以辭華軒田¶
家豈不苦歳功聊可觀帶月荷鋤歸徘徊丘隴間曖曖¶
遠人村紛紛飛鳥還養真衡茅下庶無異患干遙謝荷¶
篠翁躬耕非所歎¶
守拙歸田園淹留自無成長吟掩柴門遂與塵事㝠素¶
月出東嶺夜景湛虗明揮杯勸孤影杯盡壺自傾遙遙¶
望白雲千載有深情¶
榮叟老帶索原生納敝屨邈哉此前脩久而道彌著人¶
<pb:KR4h0117_WYG_231-3a>¶
生少至百每懐足憂慮量力守故轍餘榮何足顧棲遲¶
固多娯幾人得其趣¶
　　　送欽叔内翰并寄劉達卿郎中白文舉編脩¶
六月渡盟津十月行氾水風濤脱沈舟氷雪危堕指孝¶
子在中野永念負甘㫖家貧親已老形瘵心欲死古稱¶
季路孝負米曽百里顧作鯉與魴寧當怨頳尾君歸不¶
可緩獻壽廹歳始遙知慈母心已為烏鵲喜¶
　　　龍潭¶
<pb:KR4h0117_WYG_231-3b>¶
層氷積浩蕩陵谷互呑吐窈窕轉幽壑突兀開浄宇回¶
頭山水縣亦復堕塵土孤雲鐡梁北宇宙一仰俯風景¶
初不殊川塗或脩阻寒潭海眼浄黯黑自終古蟄龍何¶
年卧萬國待零雨誰能裂蒼崖雷風視掀舉¶
　　　龍門雜詩¶
石樓繞清伊塵土天所限人言無僧久草滿不復剗灘¶
聲激悲壯山意出髙蹇當年香山老掛冠遂忘返髙情¶
留詩軸清話入禪版誰言海山去蕭散仍在眼溪寒不¶
<pb:KR4h0117_WYG_231-4a>¶
可渉倚杖西林晚¶
　　　虞卿麻長官成趣園¶
蹉跎匡山遊爛熳彭澤酒慨然千載上懐我生平友夫¶
君負竒節劒氣鬱星斗為吏非所堪徑去如避走王官¶
唐代還寂㝠蓋已久柴車君來隱清風動林藪至今溪¶
上詩徃徃在人口淵明不可作此士寕復有¶
　　　鸛雀崖北龍潭¶
層崖閟頑隂水木深以阻湍聲半空落淘淘如怒虎風¶
<pb:KR4h0117_WYG_231-4b>¶
生木葉脱魄動不敢語何年渾沌竅靈物此棲處初從¶
一綫溜開鑿到神禹雲雷鼓飛浪噴薄齊萬弩藏珠驪¶
龍頷百斛快一吐油油入無底細散不濡縷歸藏海有¶
穴汍溢愁下土南峰天一柱萬石鎮幽府江山有竒探¶
落景迫行旅多勉茹芝人終年看飛雨¶
　　　五松平¶
竹港晨露白石門秋氣寒湍流落澗壑細路深茅菅江¶
平白石出竟日沿清灣四顧不見人山鳥時間闗蒼崖¶
<pb:KR4h0117_WYG_231-5a>¶
入地底烟靄青漫漫力盡不能過却坐空長歎青天白¶
雲閒可望不可攀虛名竟何得行路乃爾難¶
　　　曉發石門渡湍水道中¶
疎星澹秋明隂霞絢朝映積雨成坐愁晨光動幽興石¶
門歸馭引湍浦漁刀竝曠蕩萬景新歸藏四山静平湖¶
風漪緑逺岸秋沙浄洋洋遊魚逝汎汎輕鷗泳隱顯乖¶
夙心感寓見真性倦遊徒自悼違已將安竟憂端從中¶
來茫茫發孤詠¶
<pb:KR4h0117_WYG_231-5b>¶
　　　黄公廟¶
羈客無恒居六月走長路清風黄公祠地古欣所遇劒¶
飛素靈哭龍躍雲雨赴堂堂文成君談笑取帝傅功名¶
要有命隂相知何預誰謂圯上人異事驚竹素河清不¶
可俟筋力疲世故袖間一編書塵埃歎遲暮¶
　　　岳祠齋宫夜宿¶
煌煌徳寧宫望秩年祠永唐來幾焚蕩䂓制仍峻整龍¶
旂嚴□座金罽散光烱嶽拜行自周偉觀竊欣幸青紅¶
<pb:KR4h0117_WYG_231-6a>¶
留壊璧兵衞自馳騁木杪見龜趺雄筆映鐘鼎中和昔¶
䘮亂已溺寕再拯有雁來門公赤手探虎鯁經營入惨¶
淡灑落出鋒頴凶竪竟自摧神鍳益彪炳青山閲人代¶
今古一炊頃摩挲盤根槐甲子誰記省朅來石門道煙¶
岫接雲嶺霄漢瞻上階濃碧挿秋影青林雨聲集懸瀑¶
激奔猛森然心魄動氷雪凄以𦂳飄颻想僊袂飛下玉¶
蓮井昨夢知是非復此造真境妙香浄餘習灝氣發新¶
警鶴書來何遲素髪迫垂領元壇展衰歩似欲逐幽屏¶
<pb:KR4h0117_WYG_231-6b>¶
髙柯月紛紛裴回惜清景¶
　　　贈鶯¶
隣墻擁髙樹深樾䕃衡宇山禽千百種晨夕所棲處獨¶
愛黄栗留婭&KR0008;如稚女笑啼俱不定宛轉工媚嫵伭窺¶
凝欲下轉盼忽驚舉花暗柳隂隂尚記兒時語詩家此¶
尤物名字喧樂府天真累絲竹客服仍楚楚宫額畵眉¶
濶黛黒林金縷恨不掌上看毛羽得細數山城無與樂¶
好鳥亦求侶時將貫珠來有唱當和汝¶
<pb:KR4h0117_WYG_231-7a>¶
　　　别李周卿¶
行路澀干棘单車望千山歌君歸雲曲清涕留餘澘六¶
年河朔州動輙得謗訕惟君篤髙義日來欵柴闗古交¶
松柏心今交桃李顔古人去不返古道挽不還相思一¶
樽酒幽恨寄山間¶
　　　九日讀書山中¶
行帳適南下居人跼庭户城中望青山一水不易渡今¶
朝川涂靜偶得展衰歩蕩如脱囚拘廣莫開四顧半生¶
<pb:KR4h0117_WYG_231-7b>¶
無根著筋力疲世故大似丁令威歸來歎墟墓鄉閭䘮¶
亂久觸目異平素枌榆雖尚存歳晏多霜露¶
　　　其二¶
今日復何日霜氣倐已凄登髙有佳招山中古招提翩¶
翩劉公子玉田重相擕乾坤動詩興澗壑忘攀躋霍侯¶
家甚貧劣有酒與雞城居厭鼙鼓移家此幽棲世網不¶
易逃所向皆塵泥何以濯我纓林間有清溪¶
　　　其三¶
<pb:KR4h0117_WYG_231-8a>¶
山腰抱佛刹十里望家園亦有野人居層崖映柴門昔¶
我東巖君曽此避塵喧林泉留杖履嵗月歸琴樽翁今¶
為飛仙過眼㡬寒暄蒼蒼池上柳青衫見諸孫疎燈照¶
茅屋新月入頽垣依依覽陳迹惻愴不能言¶
　　　棃花海棠¶
棃花如静女寂莫出春暮春工惜天真玉頰洗風露素¶
月澹相映蕭然見風度恨無塵外人為續雪香句孤芳¶
忌太潔莫遣凡卉妬¶
<pb:KR4h0117_WYG_231-8b>¶
妍花紅粉粧意態工媚嫵窈窕春風前霞衣欲輕舉金¶
槃渺華屋國艶徒自許依依如有意脉脉不得語詩人¶
太冷落愁絶殘春雨¶
　　　賦邢州鵲山¶
去時唐山道望望鵲山背今朝西北看竒秀益可爱蒼¶
茫失層疊鮮駮見縈帶浮雲自來去盡巧寧變壊呉粧¶
入小筆隱隱拂殘黛城隅静女人擁顰如有待¶
　　　少林¶
<pb:KR4h0117_WYG_231-9a>¶
雲林入清深禪房坐蕭爽澄泉潔餘習髙鳥唤長往我¶
無元豹姿漫有紫霞想回首山中雲靈芝日應長¶
　　　陽翟道中¶
長路伶俜裏羈懐莽蒼中千山分落照萬籟入秋風頻¶
見參旗縮虛傳朔幕空故園歸未得細問北來鴻¶
　　　月觀追和鄧州相公席上韻¶
月觀知名舊池亭發興偏露凉驚夜鶴風細咽秋蟬綠¶
泛兵厨酒紅依幕府蓮無緣逐清景空羡飲中仙¶
<pb:KR4h0117_WYG_231-9b>¶
　　　送登封張令西上¶
罷縣人稱屈悠悠復此行渭城秋雁到秦嶺暮雲平道¶
路衣從典風塵劒己鳴山西多俠客莫説是書生¶
　　　方城道中懷山中幽居¶
技拙違時用年飢與食謀江山貧士歎日月賈胡留楚¶
客頻招隱文園故倦遊衡門足幽事還我北窓秋¶
　　　送曹吉甫兼及通甫¶
意氣羡君豪憐君屈騎曹安能事筆硯且復混弓刀風¶
<pb:KR4h0117_WYG_231-10a>¶
雪貂裘暗闗山馬骨髙南飛見鴻雁應為惜哀勞¶
　　　落魄¶
落魄宜多病艱危更百憂雨聲孤館夜草色故園秋行¶
行魚頳尾歸期烏白頭中州遂南北殘息付悠悠¶
　　　陽泉棲雲道院¶
方外復方外翛然心迹清開窗納山影推枕得溪聲川¶
路逺誰到石田平可耕霜林不嫌客留看錦峥嶸¶
　　　并州聞雁¶
<pb:KR4h0117_WYG_231-10b>¶
八月并州雁清汾照旅羣一聲驚晚笛數㸃入秋雲滅¶
沒樓中見哀勞枕畔聞南來復北去無計得隨君¶
　　　甲寅十二月四日出鎮陽寄宰魯伯¶
滹水曉光動㶚橋詩境同衝寒騎瘦馬認影識衰翁長¶
㟁風聲外孤城雪意中回頭歌笑處凄絶意何窮¶
　　　讀書山月夕¶
層崖多古木細路深莓苔柴門開曉日雲際青山來静¶
中有真趣孤賞何悠哉¶
<pb:KR4h0117_WYG_231-11a>¶
　　　西園¶
西園老樹搖清秋畵船載酒方華遊登山臨水祛煩憂¶
物色無端生暮愁百年此地㫋車發易水迢迢雁行沒¶
梁門回望繡成堆滿面黄沙哭燕月熒熒一炬殊可憐¶
膏血更變為灰烟富貴巳經春夢後典刑猶見靖康前¶
當時三山初奏功三山宫闕雲錦重璧月瓊枝春色裏¶
畵欄桂樹雨聲中秋山秋水今猶昔漠漠荒煙送斜日¶
銅人擕出露槃來人生無情淚沾臆麗川亭上看年芳¶
<pb:KR4h0117_WYG_231-11b>¶
更為清歌盡此觴千古是非同一笑寧湏作賦擬阿房¶
　　　送張君美徃南中¶
南朝辭臣北朝客棲遲零落無顔色陽平城邊握君子¶
不似銅駞洛陽陌去年春風吹雁迴今年雁逐秋風來¶
春風秋風雁聲裏行人日暮心悠哉長江大浪金山下¶
呉兒舟船疾于馬西湖十月賞風煙想得新詩更瀟灑¶
　　　過晉陽故城書事¶
惠遠祠前晉溪水翠葉銀花清見底水上西山如卧屏¶
<pb:KR4h0117_WYG_231-12a>¶
鬱鬱蒼蒼三百里中原北門形勢雄想見城闕雲煙中¶
望川亭上閲今古但有麥浪搖春風君不見繫舟山頭¶
龍角秃白塔一摧城覆没薛王出降民不降屋瓦亂飛¶
如箭鏃汾流决入大夏門府治移著唐明村只從巨屏¶
失光彩河洛㡬度風煙昏東闕蒼龍西玉虎金省觚稜¶
上雲雨不論民居與官府仙佛所廬餘百所鬼役天財¶
千萬古爭教一炬成焦土至今父老哭向天死恨河南¶
徃來苦南人鬼巫好機祥萬夫畚鍤開連岡官街十字¶
<pb:KR4h0117_WYG_231-12b>¶
改丁字釘破并州渠亦亡㡬時却到承平了重看官家¶
築晉陽¶
　　　雲巖¶
　　觀州倅武伯英崞縣人少日舉進士有詩名其賦剪¶
　　燭刀有啼殘痩玉蘭心吐蹴落春紅燕尾香之句甚¶
　　為時軰所稱家故饒財第宅園亭為河東之冠貯書¶
　　有萬巻樓嘉花珍果悉自他州移植為人多伎巧山¶
　　水雜畵斵琴和墨皆極其工嘗得宣和湖石一窽竅¶
<pb:KR4h0117_WYG_231-13a>¶
　　穿漏殆若神劖鬼鑿炷香其下則煙氣四起㪚布槃¶
　　水上濃澹霏拂有煙江疊嶂之韻吾鄉衣冠家法書¶
　　名畫及蔵書之多亦有伯英相上下者伯英獨恃寶¶
　　石以擅奇汾晉間耳興定末伯英殁于闗中楊户部¶
　　叔玉購石得之壬辰圍城中以示余且命作詩危急¶
　　存亡之際不暇及也乙已冬十一月來東平過聖與¶
　　張君之新軒而此石在焉聖與名之曰雲巖余問石¶
　　所從來聖與言夏津王帥得之汴梁泥塗中而以見¶
<pb:KR4h0117_WYG_231-13b>¶
　　貽余因歎一物之㣲經歴世變遷徙南北乃復為¶
　　好事者之所寶玩似不偶然乃為詩道其故聖與¶
　　三世相家以文章名海内其才情風調不减前世¶
　　賀東山晏叔原故卒章以蕭閑明秀峰故事屬之¶
壺中九華玉孱顔紫烟著水徃復還小窗虚明澹相對¶
不數漢宫銅博山㑹稽禹穴深無底寶石偷來定山鬼¶
一堆寒碧殊不凡滿谷春雲更堪喜阿欣秀發見眉宇¶
小杜才情淪骨髓摩挲不作几上看繚白紆青便千里¶
<pb:KR4h0117_WYG_231-14a>¶
渾沌日鑿餘空嵌漏天蒸濕饒風嵐世外元無種香國¶
海南真有補陀巖觀州愛玩頻湔祓民部平生幾薫沭¶
藏舟夜壑未厭深竟作新軒坐中物一天星月入金樽¶
翠射娉婷自有人只欠宣和鄭先覺為君留寫五湖真¶
　　　鹿泉新居¶
土門西邊井陘渡野日荒荒下汀樹榆闗石嶺都幾程¶
客夢往往迷歸路塵埃風雨半生過儘着筋骸支世故¶
寧州假館又两年未保東來不西去山城百家家有山¶
<pb:KR4h0117_WYG_231-14b>¶
覿面呈山誰一顧賣書買得吕氏園不謂全山舉相付¶
圯崖老作土灰色擁腫形模一夸父娟娟正有小娥嵋¶
却立不容親杖屨就中抱犢尤峭㧞望見韓山即攀附¶
韓王砦頭四望濶全趙米如纔數聚眼中麾蓋天上來¶
泜水鼓旗紛偃仆漢家威靈萬萬古石子連岡猶虎距¶
夏秋衆壑㑹鹿泉浩浩湍聲瀉餘怒西南諸峰不知數¶
蕩海鯤鱷尻背露霏烟空翠有無中百態隂晴變朝暮¶
靈巖龍泉曽一到獨欠封龍展衰歩學仙不愛徐童花¶
<pb:KR4h0117_WYG_231-15a>¶
李相書龕心所慕生平懐抱向山盡老氣崔嵬如有助¶
巖居枯寂朝市喧喧寂兩間差有趣得行固願留不惡¶
流坎且當隨所遇何曾萬錢寧用許方丈有山容下筯¶
管城初無食肉相黄㡌非供折腰具明年髙築野史亭¶
天巳安排看山處多慙不及謝宣城標出敬亭天一柱¶
　　　汎舟大明湖(待杜子/不至)¶
長白山前繡江水展放荷花三十里看山水底山更佳¶
一堆蒼煙收不起山從陽㐀西來青一灣天公擲下半¶
<pb:KR4h0117_WYG_231-15b>¶
玉環大明湖上一杯酒昨日繡江眉睫間晚凉一棹東¶
城渡水暗荷深若無路江妃不惜水芝香狼籍秋風與¶
秋露蘭襟鬱鬱散芳澤羅襪盈盈見微歩晚晴一賦畵¶
不成枉着風標誇白鷺我時驂鸞追散仙但見金支翠¶
蕤相後先眼花耳熱不稱意髙唱呉歌叩兩舷唤取樊¶
川搖醉筆風流聊與付他年¶
　　　食榆莢¶
露葵滑寒羊蕨羶春榆作莢絶可憐榆令人瞑何暇計¶
<pb:KR4h0117_WYG_231-16a>¶
田舍年例湏濃煎簫聲吹暖賣餳天家人鑽火分青煙¶
長鈎矮藍走童穉頃刻緑萍堆滿前炊飯雲子白剪韭¶
青玉圓一杯香美薦新味何必烹龍炮鳯誇肥鮮䑕肝¶
蟲臂萬化途神竒腐朽相推遷夢中鸜鵒亦大樂隨意¶
飲啄真飛仙先生捫腹一莞然此日何功食萬錢¶
　　　天門引¶
秦王深居不得近從破衡成欲誰信白頭遊客困咸陽¶
憔悴黄金百斤盡海中仙人黄鵠舉大笑人間争腐䑕¶
<pb:KR4h0117_WYG_231-16b>¶
丈夫何意作蘇秦六印才堪詫兒女古來多為虛名老¶
不見阿房浄如掃千年虎豹守天門一日牛羊卧秋草¶
　　　秋風怨¶
碧瓦髙梧響疎雨坐倚薫籠時獨語守宫一着死生休¶
狗走雞飛莫為女雲間簫鼓夜厭厭禁漏誰將海水添¶
一春門外羊車過又見秋風拂翠簾總把丹青怨延夀¶
不知猶有竹枝鹽¶
　　　隋故宫行¶
<pb:KR4h0117_WYG_231-17a>¶
渭川楊柳先得春二月鶯啼百囀新長春宫中千樹錦¶
暖日晴雲思煞人君王半醉唱呉歌絳仙起舞嚬翠蛾¶
呉兒謾説曽行樂三十六宮能㡬多千秋萬古金銀闕¶
海沒三山一毫髮繁華夢覺人不知留得寒螿泣秋月¶
　　　望歸吟¶
塞雲一抹平如截塞草離離卧榆葉長城窟深戰骨寒¶
萬古牛羊飲寃血少年錦帶佩呉鈎獨騎疋馬覓封侯¶
去時只道從軍樂不道闗山空白頭北風吹沙雜飛雪¶
<pb:KR4h0117_WYG_231-17b>¶
弓絃有聲凍欲折寒夜昨夜洛陽來腸㫁空閨搗秋月¶
年年嵗嵗望還家此日歸期轉未涯誰與南州問消息¶
㡬時重拜李輕車¶
　　　九月七日夢中作詩續以末後一句¶
桃花紅深李花白昨日成團今日折歌聲滿耳何處來¶
楊柳青旗洛陽陌拊君背握君手朝鐘暮鼓無了期世¶
事于人竟何有青青鏡中髪忽忽成白首六國印何如¶
負郭一頃田千載名不及即時一盃酒¶
<pb:KR4h0117_WYG_231-18a>¶
　　　世宗御書田不伐望月婆羅門引先得楚字韻¶
瑤光樓前按歌舞桂樹秋香月三五白頭誰觧記開元¶
四海歡聲沸簫鼓兩都秋色皆喬木三月阿房已焦土¶
天上亦有别離情可是田郎心獨苦承平舊物霓裳譜¶
寳氣暉暉映千古銀橋望極竟不歸滅沒燕鴻下平楚¶
　　　贈别孫徳謙¶
津橋垂楊雪花白挽斷春衫苦留客西湖一雨春意濃¶
絶似銅駝洛陽陌湖亭轟醉卧春風到手金杯不放空¶
<pb:KR4h0117_WYG_231-18b>¶
鵲山一帯傷心碧羡殺孫郎馬首東¶
　　　王右丞雪霽捕魚圖¶
江雲滉滉隂晴半沙雪離離㸃江㟁畵中不信有天機¶
細向樹林枯處看漁浦移家媿未能扁舟蕭散亦何曽¶
白頭歳月黄塵底笑殺髙人王右丞¶
　　　過劉子中新居¶
鄆州城隅兩茅屋市聲喧喧自幽獨春風吹盡山杏花¶
只有青青一叢竹先生愛畵如惜玉練鵲翔鸞餘百軸¶
<pb:KR4h0117_WYG_231-19a>¶
大兒跟蹡挾書歸土銼疎烟纔一粥微官枉負半生閒¶
也着區區簿領間何時却與溪南老紫葢山前共往還¶
　　　湘夫人詠¶
木蘭芙蓉滿芳洲白雲飛來北渚遊千秋萬歳帝鄉逺¶
雲來雲去空悠悠秋風秋月沅江渡波上寒煙引輕素¶
九疑山髙猿夜啼竹枝無語堕殘露¶
　　　覓神霄道士古銅爵¶
雷章著土紛朱碧秋菌春蒲人不識若非儀狄墓中來¶
<pb:KR4h0117_WYG_231-19b>¶
應自杜康祠下得古人我得酒之傳摸索飲器流饞涎¶
茍非其物吾何取他日酬君九府錢¶
　　　贈休糧張練師¶
金砂霧散風雨疾㸃㸃黄金鑄秋橘中林宴坐人不知¶
野鹿啣花蜂課蜜富兒盤饌羅羶葷擾擾飛蠅復聚蚊¶
見説西山好薇蕨一枝青竹願隨君¶
　　　髙門闗¶
髙門闗頭霜樹老細路千山萬山繞亂餘村落不見人¶
<pb:KR4h0117_WYG_231-20a>¶
霰雪霏霏暗清曉莘川有里如掌平閒田滿眼人得耕¶
山中樹蓺亦不惡誰遣多田知姓名許李申楊竟何得¶
只今惟有石灘聲¶
　　　歸舟怨¶
渡頭楊柳青復青閨中少婦動離情只從問得狂夫處¶
夜夜夢到洛陽城城南吹櫓聲北雁鳴嚶嚶江流望不¶
極相思春草生¶
　　　春日¶
<pb:KR4h0117_WYG_231-20b>¶
里社春盤巧欲争裁紅暈碧助春情忽驚此日仍為客¶
却想當年似隔生貧裏虀鹽憐節物亂來歌吹失歡聲¶
南舟剰有還鄉伴戎馬何時道路清¶
　　　野菊座主閑閑公命作¶
柴桑人去已千年細菊斑斑也自圓共愛鮮明照秋色¶
争教狼籍卧疎煙荒畦斷壠新霜後瘦蝶寒螿晚景前¶
只恐春叢笑遲暮題詩端為發幽妍¶
　　　葉縣雨中¶
<pb:KR4h0117_WYG_231-21a>¶
春旱連延入麥秋今朝一雨散千憂龍公有力廻枯槁¶
客子何心歎滯留多稼即看連楚澤歸雲應亦到崧丘¶
兵塵浩蕩乾坤滿未厭明河拂地流¶
　　　留别仲澤¶
避俗無機日見侵推貧不去巧相尋半生與世未嘗合¶
前日入山惟不深緑水紅蓮慚大府清泉白石識初心¶
相思命駕非君事能寄詩來或賞音¶
　　　寄楊飛卿¶
<pb:KR4h0117_WYG_231-21b>¶
客夢悠悠信轉蓬竹牀髙卧動晨鐘西風白髪三千丈¶
故國青山一萬重沙水有情留過雁乾坤多事泣秋蟲¶
三間老屋知何處慚愧雲間陸士龍¶
　　　㶏亭同麻知幾賦¶
零落棲遲復此遊一樽聊得散羈愁天圍平野莽無際¶
水遶孤城間不流柳意漸廻淮浦煖雁聲仍帯塞門秋¶
登髙望遠令人起欲買煙波無釣舟¶
　　　五月十一日樗軒老忌辰追懷¶
<pb:KR4h0117_WYG_231-22a>¶
遺後交情老更傷每逢哀日倍難忘神光何處埋泉壤¶
落月無言滿屋梁秘閣圖書疑外府謝家蘭玉記諸郎¶
靈均謾倚騷經在宗國河山半夕陽¶
　　　寄劉繼先¶
清霜茅屋耿無眠坐憶分擕一慨然楚客登臨動歸興¶
謝公哀樂感中年凄凉古驛人煙外迤邐荒山雪意邊¶
千樹春風水楊柳待君同繫晋溪船¶
　　　惠崇蘆雁¶
<pb:KR4h0117_WYG_231-22b>¶
江湖牢落太愁人同是天涯萬里身不似畵屏金孔雀¶
離離花影淡生春¶
　　　早起¶
北舍南隣獨樂聲裌衣晨起覺秋清豆田待熟朝朝雨¶
喚殺雙鳩不肯晴¶
　　　納凉張氏庄¶
小橋深竹午風便一道垂楊帯亂蝉山下行人遮日去¶
却從茅屋問𤓰田¶
<pb:KR4h0117_WYG_231-23a>¶
　　　梁縣道中¶
青山簇簇樹重重人在春雲浩蕩中也是杏花無意况¶
一枝臨水卧殘紅¶
　　　長夀山居元夕¶
微茫燈火共荒村黄葉漫山雪擁門三十九年何限事¶
只留孤影伴黄昏¶
　　　夢中作¶
春泥滑滑滿春山慚愧幽禽唤客還安得便乗雙翼去¶
<pb:KR4h0117_WYG_231-23b>¶
緑隂清晝伴君閒¶
　　　濟南雜詩¶
砍來官樹午隂輕湖畔遊人怕晩晴一夜靈泉菴上宿¶
四山風露覺秋生¶
　　　寄史同年¶
情話通宵慰别離殷勤醸酒趂花期沁南只道梅花早¶
猶較歸程十日遲¶
　　　為衍聖孔公題張公佐湘江春早圖¶
<pb:KR4h0117_WYG_231-24a>¶
黄陵祠下雨如繩老筆題詩想舊曽今日圖間見晴景¶
依然愁絶夜船燈¶
　　　發南樓度雁門闗¶
雞鳴未動發南樓澗水隨人向北流欲望讀書山逺近¶
雁門闗上懶回頭¶
稜磳石磴倚髙梯穹谷無人緑樹齊縂為古來征戍苦¶
宿雲常傍塞垣低¶
　　　岳山道中¶
<pb:KR4h0117_WYG_231-24b>¶
野禾成穗石田黄山木無風雨氣凉流水平岡儘堪畵¶
數家村落更斜陽¶
　　　雪㟁鳴&KR0008;¶
離離殘雪㸃荒叢更着幽禽惨淡中笑殺畵簾雙燕子¶
秋千紅索海棠風¶
　　　風柳鳴蝉¶
輕明雙翼曉風前一曲哀筝續㫁絃移向别枝誰畵得¶
只留殘響客愁邊¶
<pb:KR4h0117_WYG_231-25a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_231-25b>¶
　¶
　¶
　¶
　¶
　¶
　¶
　¶
　石倉歴代詩選巻二百三十一¶
