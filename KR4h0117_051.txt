# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.496690
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷五十一
<pb:KR4h0117_WYG_051-1a>¶
欽定四庫全書¶
　石倉歴代詩選卷五十一¶
　　　　　　　　　　　　明　曹學佺　編¶
　中唐五¶
　　皇甫冉(字茂政/潤州人)¶
　　　與張補闕王錬師同舟南下雜題¶
朝朝春事晩泛泛行舟逺淮海思無窮悠揚煙景中幸¶
將仙子去復與故人同髙枕隨流水輕帆任逺風鐘聲¶
<pb:KR4h0117_WYG_051-1b>¶
野寺逈草色故城空送別髙臺上徘徊共惆悵懸知白¶
日斜定是猶相望¶
　　　屛風上各賦一物¶
不是向空林應當就盤石白雲知隐處芳草迷行跡如¶
何祇役心見爾携琴客¶
　　　曽東遊以詩寄之¶
出郭離言多廻車始知逺寂然層城暮更念前山轉縱¶
轡越城臯浮舟背梁苑朝朝勞延首徃徃若在眼落日¶
<pb:KR4h0117_WYG_051-2a>¶
孤雲還邉愁迷楚闗如何溆花發復對遊子顔古寺杉¶
栝裏連檣洲渚間煙生海西岸雲見吳南山驚風掃蘆¶
荻翻浪連天白正是揚帆時徧逢江上客由來許佳句¶
况乃惬所適嵯峨天姥峰翠色春更碧氣凄湖上雨月¶
净剡中夕釣艇或相逢江蘺又堪摘迢遙始寧野蕪没¶
謝公宅朱槿攢列墉蒼苔徧幽石顧予任疎懶期爾振¶
羽翮滄洲未可行湏售金門䇿¶
　　　送叚明府¶
<pb:KR4h0117_WYG_051-2b>¶
遥夜此何其霜空殘杳靄方嗟異鄉别蹔是同公㑹海¶
林秋更疎野水寒猶大離人轉吳岫旅雁從燕塞日夕¶
望前期勞心白雲外¶
　　　題裴二十一新園¶
東郭訪先生四郊尋隠路久為江南客自有雲陽樹已¶
得閒園心不知公府歩開門白日晩倚杖青山暮果熟¶
任霜封籬疎從水渡窮年常牽綴徃事惜淪悞唯見耦¶
耕人朝朝自來去¶
<pb:KR4h0117_WYG_051-3a>¶
　　　寄髙雲¶
南徐風日好悵望毗陵道毗陵有故人一見恨無因獨¶
戀青山久惟令白髪新每嫌持手板時見着頭巾煙景¶
臨寒日農桑接仲春家貧仍嗜酒生事今何有芳草徧¶
江南勞心憶携手¶
　　　送張南史¶
馬卿工詞賦位下年將暮謝客愛雲山家貧身不閒風¶
波杳未極㡬處逢相識富貴人皆變誰能念貧賤㟁有¶
<pb:KR4h0117_WYG_051-3b>¶
經霜草林多故年枝俱應待春色獨使客心悲¶
　　　送薛判官之越¶
時難自多務職小亦求賢道路無辭逺雲山併在前樟¶
亭待潮處已是越人煙¶
　　　送魏中丞還河北¶
寧知貴公子本是魯諸生上國風塵舊中司印綬榮辛¶
勤戎旅事雪下䕶羌營¶
　　　送竇叔向¶
<pb:KR4h0117_WYG_051-4a>¶
楚客怨逢秋閒吟興非一棄官守貧病作賦推文律樵¶
徑未沾霜茅簷初負日今㸔泛月去偶見乗潮出卜地¶
㑹為隣選依仲長室¶
　　　送鄭二員外¶
置酒竟長宵送君登逺道羈心㸔旅雁晩泊依秋草秋¶
草尚芊芊離憂亦渺然元戎辟才彦行子犯風煙風煙¶
積惆悵淮楚殊飄蕩明日是重陽登髙逺相望¶
　　　寄劉方平¶
<pb:KR4h0117_WYG_051-4b>¶
坐憶山中人窮棲事南畆煙霞相親外墟落今何有潘¶
郎作賦年陶令辭官後逹生貴自適良願固無負田取¶
頴水流樹入陽城口歲暮憂思盈離居不堪久¶
　　　酬裴十四¶
淮海谷聨翩三年方一見素心終不易𤣥髪何須變舊¶
國想平陵春山滿陽羡隣雞莫遽唱共惜良夜晏¶
　　　澧水送鄭豊鄠縣讀書¶
麥秋中夏凉風起送君西郊及澧水孤煙逺樹動離心¶
<pb:KR4h0117_WYG_051-5a>¶
隔岸江流若千里早年江海謝浮名此路雲山惬爾情¶
上世傳經俱在口秦人如見濟南生¶
　　　江草歌送盧判官¶
江臯兮春早江上兮芳草雜蘼蕪兮杜蘅作叢秀兮欲¶
羅生遙隠隰兮經長衍雨中深兮煙中淺目𦕈𦕈兮増愁¶
歩遲遲兮堪搴澧之浦湘之濵思夫君兮送美人吳洲¶
曲兮楚鄉路逺孤城兮依獨戍新月能分裛露時夕陽¶
照見連天處問君行邁將何之淹泊㳂洄風日遲處處¶
<pb:KR4h0117_WYG_051-5b>¶
汀洲有芳草王孫詎肯念歸期¶
　　　月洲歌送趙列還襄陽¶
漢之廣矣中有洲洲如月兮水環流流聒聒兮湍與瀨¶
草青青兮春更秋苦竹林香楓樹樵子□師㡬家住萬¶
山飛雨一川來巴客歸船傍洲去歸人不可遲芳杜滿¶
洲時無限風煙皆自悲莫辭貧賤阻心期¶
　　　登山歌¶
青山前青山後登髙望兩處兩處今何有煙景滿川原¶
<pb:KR4h0117_WYG_051-6a>¶
離人堪白首¶
　　　無錫惠山寺流水歌¶
寺有泉兮泉在山鏘金鳴玉長潺潺作潭鏡兮澄寺内¶
泛巖花兮到人間土膏脉動知春早隈隩隂深長苔草¶
處處縈廻石磴喧朝朝盥潄山僧老僧自老松自新清¶
流活活無冬春任疏鑿兮與汲引若有意兮山中人徧¶
依佛界通仙境明滅玲瓏媚林嶺宛如太室臨九潭詎¶
减天台望三井我來結綬未經秋已厭㣲官憶舊逰且¶
<pb:KR4h0117_WYG_051-6b>¶
復遲廻猶未去此心祇為靈泉留¶
　　　酬權噐¶
南望江南滿山雪此情惆悵將誰説徒隨羣吏不曾閒¶
顧與諸生久為别聞君静坐轉躭書種樹葺茅還舊居¶
終日白雲應自足明年芳草又何如人生有懐苦不展¶
出入公門猶未免廻舟朝夕待春風先報華陽洞深淺¶
　　　巫山峡¶
巫山見巴東迢迢出半空雲藏神女館雨到楚王宫朝¶
<pb:KR4h0117_WYG_051-7a>¶
暮泉聲落寒暄樹色同清猿不可聽偏在九秋中¶
　　　長安路¶
長安九城路戚里五侯家結束趨平樂聨翩抵狭斜髙¶
樓臨逺水複道出繁花唯見相如宅蓬門度歲華¶
　　　西陵寄靈一上人¶
西陵遇風處自古是通津終日空江上靈山若待人江¶
洲寒事早魚鳥興情新廻望山隂路中心有所親¶
　　　酬張二伸¶
<pb:KR4h0117_WYG_051-7b>¶
吳洲見芳草楚客動歸心屈宋鄉山古荆衡煙雨深艱¶
難千載别羇旅四愁侵江海時相見唯聞梁甫吟¶
　　　與諸公同登無錫北樓¶
秋興因危堞歸心過逺山風霜征雁早江海放人閒驛¶
樹寒仍宻漁舟晩自還仲宣何所賦祇歎在荆蠻¶
　　　送顧茛徃新安¶
由來山水客復道向新安半是乗潮便全非行路難晨¶
装林月在野飯浦沙寒嚴子千年後何人釣舊灘¶
<pb:KR4h0117_WYG_051-8a>¶
　　　賊中送權三兄弟¶
淮海風濤起江闗幽思長同悲鵲繞樹獨作雁隨陽山¶
晩雲和雪汀寒月照霜由來濯纓處漁父愛滄浪¶
　　　送蔣評事徃福州¶
江上春常早閩中客去稀登山怨迢逓臨水惜芳菲煙¶
樹何時盡風帆㡬日歸還看復命處盛府有光輝¶
　　　酬李司兵直夜見寄¶
江城聞鼓角旅宿復何如寒月此宵半春風舊歲餘徒¶
<pb:KR4h0117_WYG_051-8b>¶
云資薄祿未必勝閒居見欲扁舟去誰能畏簡書¶
　　　送唐别駕赴郢州¶
莫歎辭家逺方看佐郡榮長林通楚塞髙嶺見秦城雲¶
向嶢闗下人從郢路迎翩翩駿馬去自是少年行¶
　　　送廬山人歸林慮山¶
無論行逺近歸向舊煙林寥落人家少青㝠鳥道深白¶
雲長滿目芳草自知心山色連東海相思何處尋¶
　　　送常大夫加散騎常侍赴朔方¶
<pb:KR4h0117_WYG_051-9a>¶
故壘煙霞後新軍河塞門金貂寵漢將玊節度蕭闗澶¶
漫沙中雪依稀漢口山人知竇車騎計日勒銘還¶
　　　寄劉八山中¶
東臯若近逺苦雨隔還期閏歲風霜晩山田收穫遲茅¶
簷燕去後樵路菊黄時平子遊都久知君坐見&KR0339;¶
　　　九日寄鄭豐¶
重陽秋已晩千里信仍稀何處登髙望知君正憶歸還¶
當採時菊定未授寒衣欲識離居恨郊園正掩扉¶
<pb:KR4h0117_WYG_051-9b>¶
　　　秋夜寄所思¶
寂寞坐遙夜清風何處來天髙散騎省月冷建章臺隣¶
笛哀聲急城砧朔氣催芙蓉已萎絶誰復可為媒¶
　　　賦得郢路悲猿¶
悲猿何處發郢路第三聲逺客知秋暮空山益夜清啾¶
啾深衆木噭噭入孤城坐覺盈心耳翛然適楚情¶
　　　清明日青龍寺上方賦得多字¶
上方偏可適季月况堪過逺近水聲至東西山色多夕¶
<pb:KR4h0117_WYG_051-10a>¶
陽留徑草新葉徧庭柯已度清明節春深奈客何¶
　　　雨雪¶
風沙悲久戍雨雪更勞師絶漠無人境將軍苦戰時山¶
川迷向背氛霧失旌旗祇念天涯隔辜兹芳草期¶
　　　送劉兵曹還隴山居¶
離堂徒燕語行子但悲辛雖是還家路終為隴上人先¶
秋雪已滿近夏草初新唯有聞羌笛梅花曲裏春¶
　　　送元晟歸潛山所居¶
<pb:KR4h0117_WYG_051-10b>¶
深山秋事早歸去復何如裛露收新稼迎寒葺舊廬題¶
詩即招隠作賦是閒居別後空相憶𥞇康懶寄書¶
　　　送判官往新安賦得江路西南水¶
不向新安去那知江路長猿聲比廬霍水色勝瀟湘驛¶
路收殘雨漁家帯夕陽何湏愁旅泊使者有輝光¶
　　　送裴員外往江南¶
分務江南逺留懽幙下榮楓林縁楚澤水驛到湓城㟁¶
草知春晩沙禽好夜驚風帆幾堪泊處處暮潮清¶
<pb:KR4h0117_WYG_051-11a>¶
　　　奉和王相公早春登徐州城¶
落日慿危堞春風似故鄉川流通楚塞山色繞徐方壁¶
壘依寒草旌旗動夕陽無戎資上䇿南畆起耕桑¶
　　　奉和漢祖廟下之作¶
古廟風煙積春城車騎過方修漢祖樂更使沛童歌寢¶
帳巢禽出香煙水霧和神心降福處應在故鄉多¶
　　　送普門上人¶
花宫難久别道者憶千燈殘雪入林路深山歸寺僧日¶
<pb:KR4h0117_WYG_051-11b>¶
光依嫩草泉響滴春氷何用求方便㸔心是一乗¶
　　　寄江東李判官¶
逺懐不可道歴稔勌離憂洛下聞新雁江南想暮秋澄¶
清佐八使綱紀案諸侯地識吳平久才當晉用求時賢¶
㡬殂謝摛藻繼風流山色臨湖盡猿聲入夢愁歸程限¶
尺牘王事在扁舟¶
　　　宿嚴維宅送包七¶
江湖同避地分手自依依盡室今為客經秋空念歸歲¶
<pb:KR4h0117_WYG_051-12a>¶
儲無别墅寒服羡隣機草色村橋晩蝉聲野樹稀夜凉¶
宜共醉時難惜相違何事南鴻佀汀洲忽背飛¶
　　　送歸中丞使新羅¶
詔使殊方逺朝儀舊典行浮天無盡處望日計前程暫¶
喜孤山出長愁積水平野風飄疉皷海雨濕危旌異俗¶
知文教通儒有令名還将大戴禮方外授諸生¶
　　　贈鄭山人¶
白首滄洲客陶然得此生龎公採藥去萊氏與妻行乍¶
<pb:KR4h0117_WYG_051-12b>¶
見還州里全非隠姓名挂帆臨海嶠貰酒秣陵城伐木¶
吳山曉持竿越水清家人恣貧賤物外任衰榮忽爾辭¶
林壑髙歌至上京避喧心已慣念逺夢初成石路寒花¶
發江田臘雪明𤣥纁倘有命何以遂躬耕¶
　　　夜集張諲所居得飄字¶
江南成久客門館日蕭條惟有圖書在多傷鬂髪凋諸¶
生陪講誦穉子給漁樵虚室寒燈静空階落葉飄滄洲¶
自有趣誰道隠須招¶
<pb:KR4h0117_WYG_051-13a>¶
　　　和袁郎中破賊後經剡中山水¶
武庫分幃幄儒衣事皷&KR0911;兵連越徼外㓂盡海門西節¶
比全疎勒功當雪㑹稽旌旗廻剡嶺士馬濯靈溪受律¶
梅初發班師草未齊行㸔佩金印豈得訪丹梯¶
　　　送李錄事赴饒州¶
北人南去雪紛紛雁呌汀沙不可聞積水長天隨逺近¶
荒城極浦度寒雲山從建業千峰起江至潯陽九𣲖分¶
借問督郵纔弱冠府中年少不如君¶
<pb:KR4h0117_WYG_051-13b>¶
　　　送錢唐路少府赴制舉¶
公車待詔赴長安客裏新正阻舊懽遲日未能銷野雪¶
晴花偏自犯江寒東溟道路通秦塞北闕威儀識漢官¶
共許郄詵工射䇿恩榮請向一枝㸔¶
　　　秋日東郊作¶
閒看秋水心無事卧對寒松手自栽廬岳高僧留偈別¶
茅山道士寄書來燕知社日辭巢去菊為重陽冒雨開¶
淺薄將何稱獻納臨岐終日自遲迴¶
<pb:KR4h0117_WYG_051-14a>¶
　　　同温丹徒登萬歲樓¶
髙樓獨立思依依極浦遥山合翠微江客不堪頻北顧¶
塞鴻何事復南飛丹陽古渡寒煙積𤓰歩空洲逺樹稀¶
聞道王師猶轉戰誰能談笑解重圍¶
　　　宿淮隂南樓酬常伯能¶
淮隂日落上南樓喬木荒城古渡頭浦外野風初入户¶
窓中海月早知秋滄波一望通千里畵角三聲起百憂¶
佇立宵分絶来客煩君歩屐忽相求¶
<pb:KR4h0117_WYG_051-14b>¶
　　　館陶李丞舊居¶
盛名天下挹餘芳棄置終身不拜郎詞藻世傳平子賦¶
園林人比鄭公鄉門前墮葉浮秋水籬外寒臯帶夕陽¶
日日青松成古木祇應來者為心傷¶
　　　寓中感懐¶
舊國迷江樹他鄉近海門移家南渡久童穉解方言¶
　　　山館¶
山館長寂寂閒雲朝夕來空庭復何有落日照青苔¶
<pb:KR4h0117_WYG_051-15a>¶
　　　送王司直¶
西塞雲山逺東風道路長人心勝潮水相送過尋陽¶
　　　媫妤怨¶
花枝出建章鳯管發昭陽借問承恩者雙蛾㡬許長¶
　　　送王翁信還剡中舊居¶
海岸耕殘雪沙溪釣夕陽客中何所有春草漸㸔長¶
　　　和王給事禁省梨花詠¶
巧解逢人笑還能亂蝶飛春時風入户㡬片落朝衣¶
<pb:KR4h0117_WYG_051-15b>¶
　　　同李三月夜作¶
霜風驚度雁月露皓疎林處處砧聲發星河秋夜深¶
　　　小江懐靈一上人¶
江上年年春早江頭日日人行借問山隂逺近猶聞薄¶
暮鐘聲¶
　　　送魏十六還蘇州¶
秋夜深深北送君隂蟲切切不堪聞歸舟明日毗陵道¶
廻首姑蘇是白雲¶
<pb:KR4h0117_WYG_051-16a>¶
　　　酬張繼¶
悵望南徐登北固迢遥西塞恨東闗落日臨川問音信¶
寒潮惟帶夕陽還¶
　　　送雲陽少府得歸字¶
渭田春光無逺近池陽谷口倍芳菲官舎村橋來㡬日¶
殘花寥落待君歸¶
　　　曽山送別¶
凄凄遊子若飄蓬明月清罇祇暫同南望千山如黛色¶
<pb:KR4h0117_WYG_051-16b>¶
愁君客路在其中¶
　　　同李萬晩望南岳寺懐普門上人¶
釋子身心無垢紛獨將衣鉢去人羣相思晩望松林寺¶
惟有鐘聲出白雲¶
　　　寄權噐¶
露濕青蕪時欲晩水流黄葉意無窮節近重陽念歸否¶
眼前籬菊帶秋風¶
　　皇甫曽(字孝常與/兄冉齊名)¶
<pb:KR4h0117_WYG_051-17a>¶
　　　送李中丞歸本道¶
上將宜分閫雙旌復去秦闗河三晉路賔從五原人碣¶
石山通海滹沱雪度春酬恩看玉劍何處有煙塵¶
　　　烏程水樓留别¶
悠然千里去惜此一罇同客散髙樓上帆飛細雨中川¶
程隨淥水楚思望青楓共説前期易滄波處處通¶
　　　送著公歸越¶
誰能愁此别到越㑹相逢長憶雲門寺門前千萬峰石¶
<pb:KR4h0117_WYG_051-17b>¶
牀埋積雪山路倒枯松漫學白道士無人知去蹤¶
　　　送韋判官赴閩中¶
孤棹閩中客雙旌海上軍路人從北少嶺水向南分野¶
鶴傷秋別林猿忌夜聞漢家崇亞相知子逺邀勲¶
　　　山下泉¶
漾漾帶山光澄澄倒林影那知石上喧却憶山中静¶
　　　㠋嶺四望¶
漢家仙仗在咸陽洛水東流出建章野老至今猶望幸¶
<pb:KR4h0117_WYG_051-18a>¶
離宫秋樹獨蒼蒼¶
　　包何(字㓜嗣/延陵人)¶
　　　送泉州李使君之任¶
傍海皆荒服分符重漢臣雲山百越路市井十洲人執¶
玉來朝逺還珠入貢頻連年不見雪到處即行春¶
　　　和孟䖍州閒齋即事¶
古郡鄰江嶺公庭半薜蘿府寮閒不入山鳥静偏過睥¶
睨臨花栁欄杆枕芰荷麥秋今欲至君聽兩岐歌¶
<pb:KR4h0117_WYG_051-18b>¶
　　　送王汶宰江隂¶
郡北乗流去花間竟日行海魚朝滿市江鳥夜喧城止¶
酒非闗病援琴不在聲應緣五斗米數日滯淵明¶
　　　江上田家¶
近海川原薄人家本自稀黍田期臘酒霜葉是寒衣市¶
井無相識漁樵夜始歸不須騎馬問恐畏狎鷗飛¶
　　　和程員外春日東郊即事¶
郎官休浣憐遲日野老懽娱為有年㡬處折花驚蝶夢¶
<pb:KR4h0117_WYG_051-19a>¶
數家&KR0335;葉待蠶眠藤垂踠地縈珠履泉迸侵堦浸綠錢¶
直到閉闗朝謁去鶯聲不散桞含煙¶
　　　同諸公尋李方直不遇¶
聞説到揚州吹簫憶舊遊人來多不見莫是上迷樓¶
　　　寄楊侍御¶
一官何幸得同時十載無媒獨見遺今日不論腰下組¶
請君看取鬂邉絲¶
　　　長安晩望寄崔補闕¶
<pb:KR4h0117_WYG_051-19b>¶
迢逓山河擁帝京參差宫殿接雲平風吹曉漏經長樂¶
栁帶晴煙出禁城天净笙歌臨路發日髙車馬隔塵行¶
自憐久在諸生列未得金閨籍姓名¶
　　包佶(字㓜正/何之弟)¶
　　　秋日過徐氏園林¶
廻塘分越水古樹積吳煙掃竹催鋪席垂蘿待繫船鳥¶
窺新罅栗龜上半欹蓮屢入㤀歸地長嗟俗事牽¶
　　　雙山逢信公所居¶
<pb:KR4h0117_WYG_051-20a>¶
遥禮前朝塔㣲聞後夜鐘人問第四祖雲裏一雙峰積¶
雨封苔徑多年亞石松傳心不傳法誰為繼髙踪¶
　　　元日觀百僚朝㑹¶
萬國賀唐堯清晨㑹百僚御爐分獸炭仙管弄雲韶日¶
照金觴動風吹玉珮揺都城獻賦者不得共趨朝¶
　　　酬兵部李侍郎晩過東㕔之作¶
酒禮慙先祭刑書已曠官詔馳黄紙速身在絳紗安聖¶
位登堂静生徒跪席寒庭槐暫搖落幸為入春看¶
<pb:KR4h0117_WYG_051-20b>¶
　　　昭徳皇后挽歌詞¶
西汜馳暉過東園別路長歲華唯隴柏春事罷公桑龜¶
兆開泉户禽聲閉畵梁更聞哀禮過明兩制心䘮¶
　　　尚書宗兄使過詩以奉獻¶
洛下交親滿歸閒意有餘翻嫌舊坐宅却駕所懸車腹¶
飽山僧供頭輕侍婢梳上官惟揖讓半祿代耕鉏雨散¶
三秋别風傳一字書勝遊如可繼還欲並園廬¶
　　　嶺下卧疾寄劉長卿員外¶
<pb:KR4h0117_WYG_051-21a>¶
唯有貧兼病能令親愛疎歲時供放逐身世付空虚脛¶
弱秋添絮頭風曉廢梳波瀾喧衆口藜藿静吾廬䘮馬¶
思開卦占鴞懶發書十年江海隔離恨子知子¶
　　　酬于侍郎湖南見寄十二韻¶
桂嶺千崕斷湘流一𣲖通長沙今賈傅東海舊于公章¶
甫經殊俗離騷繼雅風金閨文作字玉匣氣成虹巧拙¶
循名異浮沈顧位同九遷歸上畧三已契愚衷貴謝庭¶
中吏悲寛塞上翁楚材欣有適琢石愧無工山曉重嵐¶
<pb:KR4h0117_WYG_051-21b>¶
外林春苦霧中雪飛翻野鶴波影倒江楓去札頻逢信¶
回帆早掛空避賢方有日非取愛微躬¶
　　　近獲風痺之疾題寄所懐¶
病夫將已矣無可答君恩衾枕同羇客圖書委外孫久¶
來從吏道常欲奉空門疾走機先息欹行力漸煩無醫¶
能却老有變是遊魂鳥宿還依伴蓬飄苦問根寓形齊¶
指馬觀境制心猿唯借南榮地清晨暫負暄¶
　　　奉和常閣老晩秋集賢院即事寄贈徐薛二侍¶
<pb:KR4h0117_WYG_051-22a>¶
　　　　郎¶
秘殿掖坦西書樓苑樹齊秋煙凝縹帙曉色上璇題門¶
接承明地池連太液低疎鐘文馬駐繁葉綵禽棲職美¶
綸將綍榮深組及珪九霄偏眷顧三事早提携對案臨¶
青玉窺書捧紫泥始懽新遇重還指舊遊暌左宦登吳¶
岫分家渡越溪賦中頻歎鳯卜處㡬聽雞望闕應多戀¶
臨津不用迷柏梁思和曲朝夕候金閨¶
　　　答竇拾遺卧病見寄¶
<pb:KR4h0117_WYG_051-22b>¶
今春扶病移滄海㡬度承恩對白花送客屢聞簾外鵲¶
銷愁已辨酒中虵瓶開枸杞懸泉水鼎錬芙蓉伏火砂¶
誤入塵埃牽吏役羞將簿領到君家¶
　　　戲題諸判官㕔壁¶
六十老翁無所取二三君子不相遺願留今日交懽意¶
直到隳官謝病時¶
　　　朝拜元陵¶
宫前石馬對中峰雲裏金鋪閉㡬重不見露盤迎曉日¶
<pb:KR4h0117_WYG_051-23a>¶
唯聞木斧扣寒松¶
　　　觀壁畵九想圖¶
一世榮枯無異同百年哀樂又歸空夜闌鳥鵲相争處¶
林下真僧在定中¶
　　　酬顧况見寄¶
于越城邉楓葉髙楚人書裏寄離騷寒江鸂𪄠思儔侣¶
歲歲臨流刷羽毛¶
　¶
<pb:KR4h0117_WYG_051-23b>¶
　¶
　¶
　¶
　¶
　¶
　¶
　¶
　石倉歴代詩選卷五十一¶
