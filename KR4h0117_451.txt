# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:21.732634
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百五十一
<pb:KR4h0117_WYG_451-1a>¶
欽定四庫全書¶
　石倉歴代詩選卷四百五十一¶
　　　　　　　　　　　　明　曹學佺　編¶
　明詩次集八十五¶
　　楊旦¶
　　　送龎元化叅政分韻得突字¶
天台古名郡夙稱豪傑窟君負邁往氣沼視溟與渤釋¶
褐拜青瑣稜稜峭風骨每懐先事憂徙薪喻曲突諫垣¶
<pb:KR4h0117_WYG_451-1b>¶
讓丰采儒林挹芬馞旬宣七閩政牙緋九重謁一束舊¶
時書還攜向東越南風吹輕舟孤帆江上發吾閩雖遐¶
方而俗匪狡訐文公過化餘大道昭日月君持平生往¶
百行無一蹶翹首福星臨元勛視掀揭¶
　　　陜西督理軍餉¶
奉勅總京儲勢殊時亦異蓄積猶未充冗食如鱗次貂¶
璫何紛然營營日趨利漫勞口舌爭空懐祿食愧西戎¶
擾邊鄙廟堂集羣議内帑發所餘重臣董其事憸邪憚¶
<pb:KR4h0117_WYG_451-2a>¶
逺行巧心生百計元老鬼蜮資極力為之地當守俞所¶
請是非遂易位命下子當往敢效懦夫避竊恐才識疎¶
無以副重寄迢迢萬里途仰藉天威庇報稱期靡躬庶¶
幾萬一冀作詩示兒襄聊以明吾志¶
　　　入潼闗¶
昔聞潼闗名今履潼闗道巇嶮何年開崔嵬自天造羣¶
山一拳多長河百川導仰面天茫茫盪胸雲浩浩徑路¶
何縈紆力憊無由到長風振林薄為我解煩燥停車坐¶
<pb:KR4h0117_WYG_451-2b>¶
移時誰復同笑傲設險壯三秦皇風肆丕冒客路敢辭¶
勞君恩欲圖報¶
　　　别李同年承裕¶
政訝㑹君難不圖别君易承乏偶此來非賢竊懐愧重¶
感今日情曲盡同年意握手己忘言對酒那辭醉木杪¶
號北風漠漠塵沙地明當駕星軺胥晤何時遂善保千¶
金軀仰副邊城寄¶
　　　舟經分水乗月順流而下詩以志喜¶
<pb:KR4h0117_WYG_451-3a>¶
風伯困吾舟悠悠行復止離京兩踰旬今辰過分水源¶
泉一泒來河流看瀰瀰牽挽不勞人棹歌聲四起疎栁¶
映新蟾澄波如鏡裏忽聞人語喧前村遥可指而于疾¶
徐間却悟乗除理剪燭坐深更題詩聊志喜¶
　　　題白巖新竹庵¶
清影離離半牕竹浥露凝烟翠堪掬託根此地何孤髙¶
絶勝山阿并水澳月姨故故夜深來寫出此君真面目¶
賦形不入草木流勁節虚心自天育諦盟誰共嵗寒三¶
<pb:KR4h0117_WYG_451-3b>¶
迸地如陳爻位六結實終期鳳鳥栖敲風應遣詩魔伏¶
主人觴詠有餘興滿院綠隂濃入屋門牆豈無桃與李¶
奈此春華零落速眼看穉子又生孫厚植深培為君祝¶
勛庸次第收汗青懸賞旌功安用卜¶
　　　送袁漢弼教諭之翁源¶
雪消風勁寒威虐羸馬凌兢行復却送君典教去韶陽¶
舉墮興衰將有託陶鎔諸士入模範紬繹羣經啓闗鑰¶
簿書猥瑣了不與染翰操觚有餘樂宦情如此復何求¶
<pb:KR4h0117_WYG_451-4a>¶
藥籠參苓取次收聞說甘棠猶蔽芾勉旃事業紹箕裘¶
　　　十一月八日驅車南行客况寥落賦此見志¶
驅車行驅車行䕶國寺前天欲明空勞弟姪逺相送悽¶
然别去難為情蕭條莫述眼前狀叱咤惟聞耳畔聲雨¶
餘到處足行潦泥深没轂愁顛傾土橋垂垂架氷壑乗¶
危岌岌尤堪驚日髙猶自未盥櫛枵腹時作春雷鳴亭¶
午前村尋逆旅草草一飯勞經營土床茅舎寒徹骨坐¶
席未煖催登程晚來僦得半間屋孤燈明滅烟縱横釀¶
<pb:KR4h0117_WYG_451-4b>¶
雪可堪風挾勢破愁聊藉酒為兵月色未䦨車又動滿¶
身霜雪怯殘更驅車行朝復夕客路年光駒過隙嗟予¶
南北苦奔馳祿食明時竟何益埋輪叱馭懐前修千載¶
英稱猶籍藉阮生底事哭窮途萬里通衢隨所適行人¶
莫問車中誰我亦皇家二千石¶
　　　陳凖卿招飲遂成長句申謝¶
天氣清和最可人羣芳庭下雜然陳樽有香醪意良厚¶
食無兼味情彌真斯文雅㑹應如此鼓樂喧喧徒聒耳¶
<pb:KR4h0117_WYG_451-5a>¶
賔主相忘禮數寛古論今談坐忘起湘簾半掩日初斜¶
銀燭髙燒䕶絳紗不惜花前為君醉明朝案牘又公家¶
　　　中秋無月有感¶
微雨如絲散凉風生客衣虛堂坐夜静秉燭無光輝停¶
杯待月月不來蔽天隂翳何時開老懐襞積向誰語階¶
前獨步空徘徊¶
　　　雨後馬上¶
疾雷破頑隂驟雨洗煩燠好風從南來吹我庭下竹欵¶
<pb:KR4h0117_WYG_451-5b>¶
段乗晚凉歸途豁塵目雲開天宇清遥山浄如沐¶
　　　齋居次楊名父韻¶
髙談厭俗譁琴書共一家倚馬才何捷驚鴻勢忽斜年¶
光消竹葉勲業愧菱花省可隨流去浮名水上槎¶
　　　搆亭池上¶
池上亭臺好山光映水光竹胎初脫錦栁眼半舒黄撫¶
事看雲變焚香坐日長陶然有真趣物外足徜徉¶
　　　凖卿讀書僧舎次韻¶
<pb:KR4h0117_WYG_451-6a>¶
習靜躭幽僻門無五尺童援琴彈古調揮扇引清風江¶
栁揺村綠山花倚檻紅談經應坐久不覺月生東¶
　　　新昌道中¶
百里驅馳倦行行日已西斷橋人病涉危磴馬驚嘶春¶
淺寒猶峭峰回路欲迷岧苕闗嶺上極目萬山低¶
　　　縉雲行臺¶
坐久渾忘倦重門鎮日闗數株臺下柏千疊案頭山校¶
閱何曽暇驅馳不暫閒丁寧二三子早折桂枝還¶
<pb:KR4h0117_WYG_451-6b>¶
　　　祈雨有應¶
久旱妨農務齋心懇禱時長風振林薄甘雨徧郊圻天¶
亦從民望神非貺爾私宦情聊自慰志喜寫新詩¶
　　　過東昌值風雨¶
青帝權旁落春深尚北風香飄簾影外夢破雨聲中隴¶
麥初抽綠園花未放紅乗流方鼓枻俯仰思無窮¶
　　　偶作¶
何處難忘酒凄風凛客襟長江翻濁浪白日蔽頑陰秋¶
<pb:KR4h0117_WYG_451-7a>¶
色千林老霜華兩鬂侵此時無一琖恨與海俱深¶
　　　㑹寧道中¶
險路還夷路長亭又短亭雨瀦深澗碧雲抹逺峰青景¶
勝詩難寫風狂酒易醒客途晴日少吾欲訊山靈¶
　　　都臺蒞任¶
内臺綱紀地豸服此初臨才薄承恩厚官髙負愧深折¶
衝千里寄圖報一生心邪正題名在看碑鑒昨今¶
　　　治行¶
<pb:KR4h0117_WYG_451-7b>¶
從宦雖云樂離家轉覺難闗山客程逺雨露聖恩寛酌¶
酒嫌朝醉收書困夜䦨梅花移不得折向膽瓶看¶
　　　人日晴明¶
海宇占人日晨光放曉晴雲容風外斂山色日邊明災¶
沴消今嵗清平幸此生乗除天意在次第望秋成¶
　　　乗風小順發舟¶
撾鼓聲初發扁舟下順流龍江疎雨霽𤓰步澹烟浮山¶
水迎行斾風雲愜壯遊髙歌不成調呼酒酹陽侯¶
<pb:KR4h0117_WYG_451-8a>¶
　　　觀音閣别意次顧司諫韻¶
江閣憑欄久停雲客到門路迴峰欲斷潮落水如奔贈¶
别詩盈卷開懐酒滿樽星槎隨使節霄漢視髙騫¶
　　　夜過淮安¶
路入淮陰郡舟航在在通可人千里月快意一帆風夜¶
靜寒猶凛更深斗正中捲簾催放棹列炬映江紅¶
　　　秋祀先壟途中口占¶
肩輿侵曉發日出散林霏木落山容瘦天空鴈信稀孤¶
<pb:KR4h0117_WYG_451-8b>¶
村流水遶斜壁斷雲飛墓祭雖非古吾親體魄依¶
　　　夜坐¶
睡鴨香銷月滿庭夜深相對一燈青驚風槭槭辭柯葉¶
綴露垂垂入戸螢孤榻雅宜安警枕素屏剛好寫西銘¶
靜中㸃簡吾身事世路悠悠任醉醒¶
　　　同寅馮子佩長至陪祀途中聮句見示次韻¶
山勢巃嵸瑞靄浮微茫樹色五陵秋縈迴徑路髙還下¶
曲折溪泉斷復流野店風寒茶竈冷荒村日暮酒旗收¶
<pb:KR4h0117_WYG_451-9a>¶
感今懐古情無限極目長空動客愁¶
霜華滿地印輪蹄薄釀堪沽可待攜一縷晴雲生逺岫¶
萬幢寒檜䕶長隄良宵擬借誰家榻逸興須留到處題¶
翹首蓬萊應咫尺烟霏繚繞望中迷¶
驅馳王事獨賢勞北望盤盤石磴髙百里風霜朝並馬¶
六陵燈火夜分曹灰飛葭管迎修景句滿奚囊禿紫毫¶
揺曳吟鞭歸路晚寧妨戴月過江皋¶
　　　夜宴歸寄謝友人¶
<pb:KR4h0117_WYG_451-9b>¶
賓主相忘禮數寛沈沈清夜漏初殘紗窗風細銀屏冷¶
錦瑟聲微玉指寒囊底無金堪買笑樽中多酒且追歡¶
歸來剰有懐人句倚徧西樓十二欄¶
　　　廖廷陳清明陪祀山行有紀次韻¶
笑騎羸馬入春山却喜忙中得暫閒花樹競春開艷艷¶
溪流轉壑瀉潺潺雲過絶壁拖輕練沙擁新洲失故灣¶
直北居庸天設險虚勞百二說秦闗¶
晴光馬首散朝暾松偃虬枝勢若奔百卉芬菲三月候¶
<pb:KR4h0117_WYG_451-10a>¶
羣山拱向五陵尊石田嶢崅初耕雨野寺荒凉半掩門¶
去去山城應不逺青烟起處認前村¶
　　　過張茂實主事公署¶
乗閒來訪大方家門掩西風寂不譁竹傍牆隂添穉筍¶
豆緣籬落吐新花庭無留事休衙早客有餘情坐日斜¶
娓娓清談渾未厭呼童汲井煮新茶¶
　　　聞昕弟秋闈失利詩慰勉之¶
吾子才華自不凡未應三十尚青衫極知士論推荀爽¶
<pb:KR4h0117_WYG_451-10b>¶
惟見鄉書薦阮咸雲路邅回迷月殿年光迅速劇風帆¶
祗餘兀坐空齋晚無限幽懐寄短緘¶
　　　别丘文元仍次前韻¶
茫茫宦海泛扁舟載得東風萬斛愁誰惜卞和頻泣玉¶
空嗟王粲獨登樓翠屏萬疊遮閩嶠紫氣連空識帝州¶
别後期君無限意可將身向醉鄉遊¶
　　　秋日偶成¶
胸中不觧著閒愁公退爐熏伴茗甌食祿應羞田舎計¶
<pb:KR4h0117_WYG_451-11a>¶
藏書寧為子孫謀庭除雨過留殘照簾幕風來送早秋¶
坐久颼颼雙鬂冷呼童整頓舊衣篝¶
　　　次吉甫山居韻奉寄¶
流年暗促髩毛斑天與髙情獨愛山藜杖穿雲邀鶴去¶
竹林妨月命童刪放開心上功名念叅透寰中義利闗¶
回首紅塵髙十丈懸知不到翠微間¶
東山草木亦知名寵辱看來一縷輕乗興每隨流水逺¶
尋幽常有白雲迎遥岑過雨青浮黛弱栁牽風翠拂纓¶
<pb:KR4h0117_WYG_451-11b>¶
識得淡中滋味好侯鯖未必勝芹羮¶
　　　郊壇候駕¶
萬柝嚴更夜未䦨珊珊環珮集千官鵲驚人語移枝宿¶
馬怯霜華立仗寒馳道逶迤通祀殿崇垣繚繞衛神壇¶
鼓聲初靜鐘聲起天外清光轉玉盤¶
　　　和胡司諫光貞遊西山¶
草色青青映客袍經丘尋壑未辭勞石邊流水浮花出¶
天外危峰拔地髙倚馬賦詩分險韻飣盤生菜却邪蒿¶
<pb:KR4h0117_WYG_451-12a>¶
風光差勝江南否試為平章一染毫¶
縱步郊原興未休撩人詩景細探求平湖風蹙紋如縠¶
列嶂嵐開翠欲流峭壁留題和蘚刻澹雲將雨為花謀¶
何時欵段從君後抖擻塵襟取次遊¶
　　　閨情次乾叔韻¶
粧閣無人獨掩扉年年病裏送春歸越羅欲換添香嬾¶
螺黛全消對鏡稀薄命自傷同栁葉多情誰遣下漁磯¶
客途善保千金重莫為行雲誤濕衣¶
<pb:KR4h0117_WYG_451-12b>¶
　　　雪中憶再用前韻¶
災沴潛消樂事厭寒威轉勁火藏炎持杯頓覺芳醪薄¶
得句時將凍筆拈羽衛森嚴隨白帝瓊瑶散亂妬飛㢘¶
欲看雪月交輝處兀坐空齋不下簾¶
馮夷剪水費工夫玉殿朝回肅步趨共訝袁安猶閉戸¶
誰憐江革獨遺襦狀如栁絮因風否聲類春蠶食葉無¶
父老預占來嵗稔贊調元化荷鈞樞¶
誰返東風栁絮魂一時枯朽盡沾恩漫空解作便娟態¶
<pb:KR4h0117_WYG_451-13a>¶
刻地渾無剪燭痕擁篲酷憐和月掃烹茶擬欲帶雲吞¶
紗牕此夕明于晝怪底栖雞誤曉昏¶
　　　奉和京兆兄長雨中留客諸作¶
散彩朝霞雨可占一庭生意上松髯牀頭酒滴初分甕¶
樹杪風微不滿簾垂栁飛綿春事老遥山呈翠晚容添¶
無鹽對鏡難藏醜浹背空驚愧汗沾¶
諸公才思總無雙文戰誰甘北面降剪燭分題聮夜句¶
呼童煮茗汲春江詞源滚滚波飜峽吟鬂蕭蕭影照釭¶
<pb:KR4h0117_WYG_451-13b>¶
坐愛晚凉清不寐忽驚殘月墮西牕¶
　　　送劉䕫推官¶
窮經不與俗儒同佐政黄堂喜得公鳳闕九重天極北¶
鯨波萬頃郡當中清風好慰蠻黎望佳政行看狴犴空¶
後夜相思隔烟水尺書何處附征鴻¶
　　　柬乾叔弟¶
杜門不出屢經旬骨肉天涯有幾人只恐多愁寛沈帶¶
何妨無酒漉陶巾半衾幽思徒牽夢積嵗沈疴喜去身¶
<pb:KR4h0117_WYG_451-14a>¶
休傍他家門戸好可能依舊結芳隣¶
　　　送吳叔和二尹¶
鹿鳴歌罷識君回猶憶同隨計吏來獻賦十年曽待詔¶
哦松此日獨憐才徵科須為生民念繁劇祇應敏手裁¶
三月鶯花春事好離亭且盡故人杯¶
　　　和許天錫司諫過李處士山居¶
蘿逕松闗自一家羨君雅志厭紛華久聞緒論驚霏雪¶
小築幽居擬浣花約伴荷鉏方斸笋呼僮支鼎旋烹茶¶
<pb:KR4h0117_WYG_451-14b>¶
流連不覺忘歸去滿地殘紅落乳鴉¶
　　　寄乾叔次原韻¶
天涯蹤跡别來疎姜被生寒思有餘至寶誰能憐楚璞¶
非才自合老莊樗月明斷鴈驚孤影水逺雙魚滯素書¶
國䘏方殷歸未得故園南望獨躊躇¶
　　　重九過居庸闗¶
疊巘層巒倚晚晴屹然天設此長城山連雉堞三闗險¶
烽息狼烟萬里清何處笑歌酬令節幾人憂樂繫蒼生¶
<pb:KR4h0117_WYG_451-15a>¶
憑髙不盡登臨興南望彤雲䕶帝京¶
　　　寄贈徐徳宏分教嚴州¶
離亭酌酒送君行發軔青雲第一程世際亨嘉吾道泰¶
心無俗累此官清移家建水梅初放艤棹桐江月正明¶
為謝故人梁紹甫緘書莫惜寄同盟¶
　　　陳情歸覲得如所請喜而有作¶
客路思親倍黯然心旌無日不懸懸八年違養空勞夢¶
一疏陳情已動天衮衮風塵催去騎蕭蕭書劒覓歸船¶
<pb:KR4h0117_WYG_451-15b>¶
承恩幸沐金緋寵引領諸孫拜膝前¶
　　　途次用王汝潔韻¶
釀雪新寒凛客衣扁舟載得舊書歸波涵月色光相射¶
帆挾風威勢欲飛身外虚名看海市江邊清夢遶神畿¶
八閩望望如天逺定省何堪十載違¶
　　　入京不謁劉瑾又無私覿之禮調補温州有感¶
青天白日此行藏屈已安能媚左璫十載登朝無寸補¶
一麾出守有餘光思親頓覺愁成縷報國懸知鬂未霜¶
<pb:KR4h0117_WYG_451-16a>¶
公道式微私賄盛何時重復舊彛章¶
　　　遊虎丘山¶
形勝東吳羨虎丘登山彷彿我曽遊講經臺廢名猶在¶
試劒池荒水漫流烟艇江頭歌互答風鈴簷外語相酬¶
憑髙懐古情無限極目長空獨倚樓¶
　　　次王敬止韻¶
分符便向浙東行于國何嘗繫重輕蕞爾偏方民力竭¶
蕭然一榻夢魂清年光冉冉驚流轉潮信勞勞慣送迎¶
<pb:KR4h0117_WYG_451-16b>¶
惟有梅花相慰藉又將春色到山城¶
　　　觀迎春百戲¶
簫鼓聲中百伎陳眼看時態一畨新村歌野曲渾無調¶
西抹東塗竊效顰料峭輕寒生翠幙㢘纎疎雨逗紅塵¶
太平景象今如此休向樽前愧負春¶
　　　陳凖卿見和再疊前韻時讀書淨社寺¶
簿書毛委謾横陳撫事堪驚種種新祿食誰為明日計¶
憂懷空寄此睂顰禪房我欲分吟榻世路君方避俗塵¶
<pb:KR4h0117_WYG_451-17a>¶
聞說城西風景好花鬚栁眼正嬌春¶
　　　立春日次韻¶
温飽無心夢亦安壯懐牢落放教寛江山笑我垂垂老¶
風雨撩春故故寒宦思若何宜解組世情如此且加餐¶
東郊按轡看農事多少窮簷望駐鞍¶
　　　送楊廷采¶
一笑相逢憶昔年梁間塵榻為君懸半醒半醉花前酒¶
輕暖輕寒雨後天往事細談渾似夢浮生胥晤豈無緣¶
<pb:KR4h0117_WYG_451-17b>¶
青雲更擬同攜手賸借春風送客船¶
　　　上元遇雨次廷采韻¶
癡雲將雨妬良宵安得長虹駕綵橋待月不來仙馭逺¶
問天無語帝閽遥風吹栁外寒猶薄春到人間景更饒¶
坐對梅花成一笑冷香疎影暗相招¶
　　　懐歸偶書¶
故鄉極目渺雲山長嘯何當拂袖還纓冕翻為今日累¶
簿書那得片時閒十年名姓通朝籍一謫塵寰隔帝闗¶
<pb:KR4h0117_WYG_451-18a>¶
功業無成嗟老大鏡中消得鬂毛斑¶
　　　重九陪胡侍御遊江心寺¶
扁舟棹入水雲鄉劫火初銷跡半荒華髪誰憐陪後乗¶
黄花何事負重陽郊原過雨羣芳賸燕雀隨風萬里翔¶
丞相祠前山色好森森梧竹倚髙岡¶
　　　遊鴈宕山次韻¶
鬼斧何年鑿地靈四圍山色染衣青乍登絶巘心猶怯¶
剛脫塵蹤眼倍醒花卉一屏初灼灼風塵雙鬂未星星¶
<pb:KR4h0117_WYG_451-18b>¶
兹遊足慰平生願醉倚禪牀月滿庭¶
　　　遊靈巖寺¶
宦途迢遞惜年華野寺行吟日未斜提甕滿分龍鼻水¶
支鐺旋煮鴈山茶雲開絶壁猿窺果春到寒巖樹著花¶
怪狀奇形留勝跡都將清景付詩家¶
　　　吳興舟中次舒大㕘韻¶
東風吹暖日遲遲雨足郊原萬物熙畫舫午炊供菽乳¶
清江曉汲試茶旗驅馳仕路渾無補斷送春光合有詩¶
<pb:KR4h0117_WYG_451-19a>¶
竊恐掄才非具眼道傍樗擽笑工師¶
　　　龍遊有懐凖卿奉寄¶
空梁落月思何如濶别無因問起居春事闌珊殘雨外¶
羇愁襞積五更初江頭倚棹帆將缷竹裏行厨酌久疎¶
握手笑談應不逺聊憑驛使附雙魚¶
　　　括蒼逢舊門隸迎新守因詢凖卿起居始知卧¶
　　　　疾已久詩以寫懐¶
千里間闗訪故人渴心何止欲生塵放懐可得同今日¶
<pb:KR4h0117_WYG_451-19b>¶
卧疾那堪越數旬論古談今髙興减批風抹月老天嗔¶
煩君抖擻精神起共醉東山竹葉春¶
　　　觀潮¶
江邊髙閣倚雲開萬疊波翻脚底雷暗浪逆衝山口束¶
怒濤横激海門來憑欄目送孤鴻逺冒險舟看一葉回¶
最恨中流無砥柱狂瀾泛濫滿蒿萊¶
　　　觀飛來峰¶
山外飛來有一峰烟霏深鎖翠重重穿雲誰鑿玲瓏洞¶
<pb:KR4h0117_WYG_451-20a>¶
倚澗猶蟠詰屈松林樾交陰回俗轍巖扉半啓覓仙蹤¶
眼前形勝真奇絶未必丹青有此工¶
　　　拜岳王祠¶
權奸無狀逆天常和議從容出廟堂朔漠幾更新嵗月¶
山河半失舊封疆湖波東注聲猶咽宰木南枝恨未忘¶
忠節凛然千載後肅瞻遺像炷心香¶
　　　送陳登序班還温陵¶
簪筆螭頭侍建章朝回兩䄂帶天香心無俗慮襟懷淨¶
<pb:KR4h0117_WYG_451-20b>¶
門掩清風興味長爭為浮名沈宦海可堪歸思遶江鄉¶
送君却憶曽遊地清夢時飛九斗傍¶
　　　送左汝礪宰神木¶
同亊南宫憶昔年分符今又入秦川馬諳去路先驅熟¶
民識隣封舊令賢逺岫重重迷曉霧神松鬱鬱鎖寒烟¶
兹行莫厭邊闗險多少疲癃未息肩¶
　　　元日候朝¶
東風故故釀輕寒最喜陽春徳澤頒犀甲連雲環帝闕¶
<pb:KR4h0117_WYG_451-21a>¶
龍媒分隊出天閑爐烟縹緲晴光外扇影參差夕照間¶
去國此心應耿耿涓埃無補愧朝班¶
　　　京兆進春次王汝温韻¶
唱徹雞人進土牛司儀雙引殿東頭扇開雉尾聆天語¶
簾捲蝦鬚覲帝旒地脉暖融春意動日華輝映曉寒收¶
皇恩浩蕩先畿甸次第和風徧九州¶
　　　廿五日奉别諸寮移午登舟¶
同寮眷眷故情長勝日名園樂未央贈别忽驚詩滿卷¶
<pb:KR4h0117_WYG_451-21b>¶
開懐莫厭酒盈觴半篙新淥浮春舫一片輕帆掛夕陽¶
歸卧篷牕成不寐隔江燈火正昏黄¶
　　　禮部視事¶
遥瞻雙闕拜恩光秩亞春官愧贊襄吏隠不嫌疎案牘¶
庭叅却笑襍緇黄松梢雨過蒼髯秀竹柟風來翠葆凉¶
退坐小齋清似水一簾晴日映紅芳¶
　　　退食偶書¶
燕居如此亦佳哉地濕莎青絶㸃埃片席且移花底坐¶
<pb:KR4h0117_WYG_451-22a>¶
清風時傍竹間來濫叨厚祿顔空汗斜倚晴牕句謾裁¶
最是暮春天氣好公庭吏散獨徘徊¶
　　　遊清凉山次喬宗伯韻¶
雨餘山色散晴空古寺逶迤曲逕通暇日偶陪諸老後¶
上方今喜一樽同憑髙眺逺詩懐壯佳景芳時樂事叢¶
賔主相忘因坐久蓮房薦酒擘青葱¶
　　　遊靈谷寺次喬宗伯韻¶
偶寄塵蹤此地行試傾俗耳聽泉聲避烟野鶴穿雲去¶
<pb:KR4h0117_WYG_451-22b>¶
倚檻山花映酒明餖飣殽蔬供小酌平章風景寫餘情¶
遲留不覺歸來晚十里松陰接古城¶
　　　遊東山次王司馬韻¶
雲破晴光散逺山老天今日亦開顔綠垂㟁栁晚風定¶
紅落林花春事閒散步偶隨孤鶴去浩歌寧逐白雲還¶
鍼砭俗耳揮絃管靜聽泉聲戛珮環¶
　　　分水道中¶
瀲灧波光映碧空畫船如泛水晶宫俄驚巨浸吞平陸¶
<pb:KR4h0117_WYG_451-23a>¶
却喜輕帆引順風兩㟁垂楊迎棹綠夾堤新棗壓枝紅¶
浮雲斂盡天如洗㸃㸃遥山夕照中¶
　　　除夕和喬白岩韻¶
新寫桃符換舊㕔留都昆季歎晨星行年老矣頭將白¶
知我誰歟眼共青曦馭倐馳徒守嵗兒曹忽報又添丁¶
妨賢亟欲投簪去世路悠悠笑獨醒¶
　　　送葉上舎定還建寧¶
成均卒業賴薫陶誰共離亭醉楚醪三月鶯花春事好¶
<pb:KR4h0117_WYG_451-23b>¶
千山風雨客程勞梯雲更擬秋攀桂繼晷何妨夜續膏¶
親友相逢如見問一官無補愧清髙¶
　　　臨清艤舟值雨¶
栁外風來雨脚斜好山剛被白雲遮新凉散暑穿雲幕¶
小漲移舟出淺沙魚貫帆檣千里運蜂房戸牖萬人家¶
繁華堪賞還堪恨滿目芳菲亂野花¶
　　　送李珍分教徐州¶
才華蚤嵗播芳譽新沐恩光入古徐山抹晴雲青杳靄¶
<pb:KR4h0117_WYG_451-24a>¶
雨肥官栁綠扶疎優游絳帳談經後感慨黄樓覽勝餘¶
吾弟相逢憑寄語歸期凖擬在冬初¶
　　　送楊智任紹興知事¶
客路鶯花又暮春恩光今喜映簪紳浙東勝處稱兹郡¶
幕下通才見此賓管轄好存綱紀在糺繩那眩是非真¶
不妨官舎清如水薦剡行看達紫宸¶
　　　慶都行臺次林粹夫韻¶
宿負天教向此償驅馳逺道笑奔忙山頭雨過雲猶濕¶
<pb:KR4h0117_WYG_451-24b>¶
栁外風和日正長冗語欲書嫌疥壁疎簾不捲為留香¶
微名蝸角知何用今古悠悠夢一場¶
　　　定州行臺次粹夫韻¶
擾擾輪蹄路四通山川兹郡亦稱雄麥畦過雨飜晴浪¶
栁逕迷烟裊暮風景况盡收詩卷裏愁懐都付酒杯中¶
行臺夜鎖青燈靜閒把遺編校異同¶
　　　新樂行臺次壁間韻¶
憲節西行此暫停重門無事晝常扄臺前古柏垂垂綠¶
<pb:KR4h0117_WYG_451-25a>¶
雨後遥山故故青萬里闗河嗟逺道半生蹤跡歎浮萍¶
今宵誰與占乾象指㸃中天識使星¶
　　　夜宿行臺¶
微風忽送雨纎纎一枕凉生睡正甜旋憶緼袍開故篋¶
時聞餘溜瀉空簷公庭吏散初喧鵲燕寢香凝不捲簾¶
明日陰晴渾未定燈花試向夜深占¶
　　　磁州道中¶
風掃頑陰雨脚收軺車西去路悠悠荒臺半圯空陳跡¶
<pb:KR4h0117_WYG_451-25b>¶
疑冢相望尚故丘千古英雄誰竹帛一川花鳥自春秋¶
不堪回首斜陽外惟見漳河遶郡流¶
　　　百門泉次舊韻¶
髙下亭臺逺近山百泉觱沸綠陰間幽尋更擬穿雲去¶
縱賞何妨戴月還鳥戀故巢回倦翼風淪止水避塵顔¶
安排佳句酬清景却笑偷閒未得閒¶
　　　望嶽次石司徒韻¶
紫翠重重列畫屏人間何處著丹青擎天一掌扶紅日¶
<pb:KR4h0117_WYG_451-26a>¶
㧞地三峰擘巨靈松暗藥爐無火伏苔深仙洞有雲扄¶
兹行奇絶真堪紀靜聽飛泉帶雨泠¶
　　　觀鴈塔¶
巋然古塔倚青霄勝覽何妨去路遥名氏銷沈懐往哲¶
䂓模宏壯憶前朝四簷傾側危將墜亂瓦横斜凛欲飄¶
惆悵曲江成陸海淡烟空鎖綠楊橋¶
　　　永夀行臺¶
苦雨連宵厭客心山風無力散秋隂癡雲靉靉彌層巘¶
<pb:KR4h0117_WYG_451-26b>¶
脫葉蕭蕭下逺林撫景空慙詩思澀澆愁全仗酒杯深¶
年來勲業羞看鏡遮莫霜華兩鬂侵¶
　　　靜寧行臺次壁間韻¶
百二河山愜壯遊悠悠旌斾又偏州簡書有限催程急¶
風雨多情為客留紅葉滿林秋色老翠屏千疊晚烟收¶
桑弧蓬矢平生志胸次何須著㸃愁¶
　　　過山丹¶
笑攜書劒過山丹拂面風來送曉寒流水帶氷穿斷㟁¶
<pb:KR4h0117_WYG_451-27a>¶
游塵隨馬上征鞍絶憐塞外從軍苦始信人間行路難¶
况值仲冬天氣好歸鞭指日望長安¶
　　　過函谷闗¶
函闗遺址依稀在澗水東流日夜聲世代有興還有廢¶
英雄埋骨不埋名終童何事將繻棄令尹猶能望氣迎¶
四海車書今一統漫勞行客候雞鳴¶
　　　戸曹視事¶
闗河迢遞又金陵八座崇髙愧濫登各省曹分官屬盛¶
<pb:KR4h0117_WYG_451-27b>¶
羣胥鱗次簿書仍廪無餘積將何賴例有新條尚可憑¶
嚴立法程徵宿負陳紅應共百川増¶
　　　退居偶書¶
瀹茗焚香退食初蕭然一榻地卿居雪消屋角松容瘦¶
日轉簷牙桂影疎曲几拂塵繙舊牘空廊下鵲散羣胥¶
位髙祿厚將何補不素餐兮重愧予¶
　　　次林宫保見寄留别諸公詩¶
客懐端不為秋悲大老飜然去國時衰鳳謾勞狂叟歎¶
<pb:KR4h0117_WYG_451-28a>¶
狎鷗寧向海翁疑人歸鴈後應非晚春到梅邊尚欠詩¶
他日安車逺相召那能不出踵龍䕫¶
　　　歸留都寓邸¶
虚名逐逐等浮槎節序推移感物華梁上小巢初乳燕¶
牆頭垂栁已勝鴉庭無俗客詩懐好門掩清風宦况嘉¶
笑撚吟髭成短韻詩喉新試武夷茶¶
　　　送㓂中丞天叙巡撫宣府¶
歴敭中外蚤馳名豸繡煌煌壯此行最喜長才臨重鎮¶
<pb:KR4h0117_WYG_451-28b>¶
懸知驕子避先聲沙頭酒盡離亭晚江上帆開畫鷁輕¶
海内轉輸民力困煩君一念繫蒼生¶
　　　陳少宰見示遊牛首山詩次韻書邊中丞卷¶
誰幻山形儼若牛登臨酷愛午風柔遥看樹杪横青黛¶
小憩林隂擁碧油後乗未隨清興逺舊遊如夢亂峰遒¶
兹行奇絶真堪紀逸駕應攀沈隠侯¶
　　　送吳&KR1256;歴滿南還¶
蚤年芹泮抱遺經胄監薫陶更老成共喜姓名登選牘¶
<pb:KR4h0117_WYG_451-29a>¶
試看簪紱躡雲程江頭雨過羣峰秀蘋末風來一棹輕¶
愧我欲歸歸未得送君南去若為情¶
　　　武城聞致仕之命偶書¶
北客忽傳新命下中流急放一舟還浮名已謝雲霄外¶
公道猶存天地間老遣情懐聊藉酒閒攜杖屨即登山¶
應知此外無餘事寂寂松隂晝掩闗¶
　　　過錢塘江¶
孤帆帶雪過錢塘山倚銀屏水漾光浦溆縈迴江曲折¶
<pb:KR4h0117_WYG_451-29b>¶
樓臺髙下月微茫舟移别㟁潮初上風透疎櫺夜未央¶
仕路悠悠驚嵗晚歸心隨夢到家鄉¶
　　　遊歸宗巖¶
山靈知我要山行斂盡浮雲放曉晴已辨芒鞋穿鳥道¶
纔傾俗耳聽泉聲神剜鬼鑿無餘力月榭風櫺有許清¶
忽憶五年前到此依稀如夢不分明¶
　　　次壁間韻¶
紫翠周遭面面峰天然形勝衆山宗縱横獸伏林間石¶
<pb:KR4h0117_WYG_451-30a>¶
天矯龍蟠屋角松假榻每依雲共宿抱琴時有鶴相從¶
題詩人逺嗟陳迹極目秋空思萬重¶
　　　次孫謙生子詩以志喜¶
峭寒簾幕怯晨興覽鏡絲絲鬂雪増閉戸何妨常謝客¶
開顔今喜又添曽徳儲先世鍾餘慶夢兆維熊協吉徵¶
謾笑老夫無所遺吾家清白世相承¶
　　　喜得家書¶
一春頓覺信音稀夢遶家山夜夜歸慈母書來無别語¶
<pb:KR4h0117_WYG_451-30b>¶
丁寧未許脫朝衣¶
　　　題畫牛圖¶
東風吹老綠楊枝可是春郊罷耒時帶雨細齠原上草¶
夕陽歸路向遲遲¶
南畝功成便退身中流遊泳任天真牧童何處空江晚¶
清世應無扣角人¶
　　　懐柔道中¶
春風樹樹亂啼鴉鎮日山行未見花田野蕭條村落静¶
<pb:KR4h0117_WYG_451-31a>¶
土橋茅屋兩三家¶
　　　白馬闗¶
怪石巉巉水亂流栁勻新綠弄春柔滿陂芳草眠黄犢¶
風景居然似建州¶
　　　小圃即事¶
池館圍春曲逕通虚簷掩映綠隂中入門頓覺風光别¶
幾樹桃花隔竹紅¶
　　　東墅雜咏¶
<pb:KR4h0117_WYG_451-31b>¶
東風簾幕燕來初習靜偏宜水竹居曲曲欄千時倚徧¶
一池新綠漾遊魚¶
　　　移居盤門¶
盤門靜僻暫移家樓枕寒流寂不譁怪得近來天氣好¶
春光先已到梅花¶
　　　樂清道中¶
移文先報鴈山靈暫謝喧囂向此行盛境也須遊歴徧¶
莫教風雨妬春晴¶
<pb:KR4h0117_WYG_451-32a>¶
　　　金華山水暴漲登舟有作¶
空江波浪渺無涯茅屋深林四五家却訝扁舟穿木杪¶
山城回首隔梅花¶
　　　趨朝¶
霜華滿地寒猶薄月色半牕天未明衮衮紅塵行十里¶
東華門外正殘更¶
　　　廿九日宿蔡村河下¶
纔過䝉村又蔡村幾家燈火正黄昏舟中亦有饒風味¶
<pb:KR4h0117_WYG_451-32b>¶
買得河鮮侑晚樽¶
　　　二月朔日宿桃花口¶
扁舟暫泊桃花口矮屋低垣數十家童子忽驚春水漲¶
晚潮隨浪散平沙¶
　　　過髙郵湖¶
湖光瀲灧映晴空漁艇如梭織晚風一縷青烟林外起¶
何人結屋翠微中¶
　　　河西登車¶
<pb:KR4h0117_WYG_451-33a>¶
水淺膠舟不可行肩輿百里困風塵勞勞仕路嗟無補¶
㟁栁江花冷笑人¶
　　屠　僑(字安卿鄞縣/人冇東洲集)¶
　　　早起讀古詩用韻寫懐¶
仲夏天鬱蒸梅雨苦不歇何處望髙堂清晨梳白髪為¶
客已如家經年不以月生涯謀道疎身世逐塵没何當¶
凌風舉两手揮巨闕¶
　　　大庾嶺¶
<pb:KR4h0117_WYG_451-33b>¶
路出南安南上嶺復下嶺盤旋山谷間飛鶩烟雲境覽¶
秀目不窮吸清心自省滔滔名利途對此愧幽屏¶
　　　小梅嶺¶
我愛山中行盤屈自有情方偶澗松陰又分溪竹清石¶
屏錦繡幅雲壑笙竽聲何當遇幽人與結烟霞盟¶
　　　平谷南山早行¶
與山違日久忽遇洒我神黄鳥出谷鳴悠然江南春晴¶
峰倚崔嵬空翠來氤氲盤旋山壑裏不見人間人¶
<pb:KR4h0117_WYG_451-34a>¶
　　　作馬廏¶
草草立四圍驥良不以廏寸地千里心牢籠自天授凡¶
物必有居美惡豈其覆嗟彼席珍人薜蘿窮陋巷¶
　　　白羊堡夜宿¶
早發居庸城暮宿白羊館朔風喧急柝寒月為我伴重¶
山闗隘阻列戍旗臺滿我皇復修文單于正來款¶
　　　舟中漫書¶
北遊倦客歸隠宜東山舊劵還吾持紅塵隘路機始息¶
<pb:KR4h0117_WYG_451-34b>¶
白首餘日天所私林壑夙心去靡靡川源逺路行遲遲¶
季鷹適意正如此魚菜扁舟同爾為¶
　　　居庸察院和韻¶
龍飛汛掃三尺鐵修補前人幅員裂大明鐘鼓振邊頭¶
寂莫胡笳寒咽雪闗城月白明貢道窮戍千山子孫老¶
吁嗟險阻固以形願望君王徳不小¶
　　　送樊本明東歸歌(内用二/十八宿)¶
城頭畫角疎清曉鳥弄𤣥亢聲碎小行人夜别指氐旋¶
<pb:KR4h0117_WYG_451-35a>¶
早起房櫳送茫𣺌一春辜負行樂心千里寫遺春尾吟¶
筆端箕斂春還好斗酒與君行處斟牧牛䜿兒歌我過¶
餉田婦女肩相荷虚林日薄輕霧黄危崔燕補舊巢墮¶
客意雲邊室家逺村舂花外墻壁淺梵王門盛耀宸奎¶
部婁野曠當絶巘偷閒飲興忻胃飽自愧宵衣常照昴¶
陽闗唱畢囑舟航觜觽贈以代襟抱忽漫相逢參與商¶
愀然沸我鄉井腸陰慘陽舒鬼神疾君來君去楊柳長¶
前程星火莫謾忒此意弛張須自得有懐簡㸃南風翼¶
<pb:KR4h0117_WYG_451-35b>¶
發軫終筵堪記憶¶
　　　晚晴漫述¶
青天寥廓行白雲一時夕景開晴曛清風院宇蕩炎燠¶
髙枝鳥雀鳴懽忻我坐花前北簷下仰天看雲心欲駕¶
虚空燕舉掠微茫須臾月出溪昏夜黄金寶殿麗岧嶤¶
西來諸山錦障朝時雨時晴盛王理殷勤仰止唐虞遥¶
　　　兄弟同諸姪江餞¶
我行入南海舟發甬東潮宦懶時從失情牽路任遥秋¶
<pb:KR4h0117_WYG_451-36a>¶
深江月白風急客衣飄繾綣家人意酣歌斗酒饒¶
　　　登靈源寺¶
南山北山曲東寺西寺連天設幽遐地僧分自在緣巖¶
潭伏龍虎鐘磬出雲烟為有重遊日題詩記此年¶
　　　訪永樂廢寺¶
空山寺已廢寂莫枉登臨古殿餘茅屋殘僧倚暮林溪¶
橋自流水雲樹伴孤岑興廢乾坤事因兹感慨深¶
　　　十月五日過餘干阻風野泊¶
<pb:KR4h0117_WYG_451-36b>¶
風逆江頭坐維舟野竹邊荒村無物色落日少人烟盡¶
室憂途夜疎燈照客眠一鈎新月白光景為誰憐¶
　　　小溪驛南行野泊¶
蔓草清溪㟁斜陽獨繫舟蒼烟數家晚錦樹一江秋鳧¶
鴨沙相並松篁澗自幽鄉村有官法鼓柝夜無憂¶
　　　大庾山口晚興¶
髙山屏西日未晚溪欲昏百丈援灘勢叢篙避石根火¶
明依㟁宿人靜聽沙喧家室天涯共扁舟憶故園¶
<pb:KR4h0117_WYG_451-37a>¶
　　　赴梧諸寅餞别阻風夜泊¶
别筵纔十里潮落海珠宫欲挽無髙㟁相持有逆風蒼¶
茫孤夜泊想念一樽同新問交州道山川五嶺中¶
　　　水東驛道中¶
炎海東來路龍川曲避沙江村孤驛舎竹屋幾人家地¶
瘠春無菜山稠樹少花瘴烟愁未已汗漫薄天涯¶
　　　龍川舟中雨望¶
二月傾寒雨龍川逆挽舟山雲凝欲凍瘴霧濕難收古¶
<pb:KR4h0117_WYG_451-37b>¶
樹侵江碧奇峰峙水幽沾濡何所適獨酌賦清遊¶
　　　龍川山行¶
龍江謝舟楫東麓事晨征寒雨初開霽春山未老晴烟¶
霞迎日薄草樹隔年榮瞑目肩輿裏靜收溪谷聲¶
　　　欖潭晚泊懐廣城僚舊¶
艤舟沙樹合望瞑水雲同夕浦漁烟碧春山野燒紅空¶
流鳴急瀨髙月動微風回憶羊城舊孤懐清夜中¶
　　　建寧山行宿大横驛¶
<pb:KR4h0117_WYG_451-38a>¶
路轉千溪曲泉分萬壑聲溪雲横夕景山館息炎程院¶
立雙松古林栖百鷺清乗凉多暝思種種舊遊情¶
　　　陞江西叅政同寅餞别黯淡寺¶
髙閣臨波逈輕雲匝寺隂溪聲千古壯雨意萬山深祖¶
席開青嶂風烟灑素襟行行復何處隨分是吾心¶
　　　次文卿清明日老軍塘阻風志感¶
水逆兼風逆難窮汗漫程船頭折楊栁客裏過清明江¶
壟凄烟雨天涯逺弟兄相悲重相别愁絶海雲横¶
<pb:KR4h0117_WYG_451-38b>¶
　　　中秋將臺玩月是日盧都閫為㑹¶
幾度中秋月皆從客裏看山川照齊魯南北聚衣冠玉¶
笛鄉心逺金樽露氣寒人間此良夜應共百年歡¶
　　　新嘉驛草亭次韻¶
草亭依傳舎幽事坐中新水曲池通井花繁夏續春風¶
塵為客倦泉石寄情親杯酒雙蓬鬂乾坤此是真¶
　　　訪從兄監中晚回¶
晚行城北道捷徑過田家陰坂花猶媚春溝栁自斜鳩¶
<pb:KR4h0117_WYG_451-39a>¶
含深竹雨鶩落半天霞農事催將濫池深處處蛙¶
　　　㑹飲暮歸¶
嚴城已布柝醵飲獨遲歸月暗馬知道風髙塵滿衣樹¶
烏驚自語雲閣𣺌何依穉子不知漏殘燈半掩扉¶
　　　宿寺¶
有官身許國隨地寺為家夜火聮僧榻晨鐘速禁衙瑶¶
宫分世界白髪數春花我軰無窮事相看絶兩涯¶
　　　園門曉望¶
<pb:KR4h0117_WYG_451-39b>¶
曉日園門暗長波逝逺空山雲寒帶雨霜栁弱揺風郭¶
索江秋老鵜鶘水信豐甬東誇海勝原自有龍宫¶
　　　積雨書悶¶
烟火朝昏促柴桑霧靄濃髙門催黍釀野戸急村舂晨¶
正憂荒嵗天胡雨孟冬沈思步屧外江閣暗晨鐘¶
　　　鄮山橋¶
望城三十里野寺鄮山橋廢壘官奴縣殘碑至正朝青¶
山來欲暮秋水未全消坱北風烟𦂳扁舟思寂寥¶
<pb:KR4h0117_WYG_451-40a>¶
　　　直院¶
夏夜院空寂鐘來逺寺揚風揺孤燭短人憶故山長冷¶
泊雲霄氣淡流星月光對兹渾不寐天地息蒼茫¶
　　　寫王天錫扇面¶
落木風色淡江涵萬里秋青山出波末飛鳥近船頭執¶
卷懐千古澄心無一憂長須此乗興城北是東洲¶
　　　次李少泉嶽祠暇集¶
岱嶽開祠古幽遐此共臨虚堂延野色髙閣碍峰隂山¶
<pb:KR4h0117_WYG_451-40b>¶
月皎當戸朋僚喜盍簪清樽忘永夜一洗俗塵心¶
　　　送友人遊靈谷寺出朝陽道中¶
勝事靈山願一償春城十五出朝陽日邊雲布梅時雨¶
馬首風吹柏子香涉夏酒多新市白占年麥喜過人長¶
陵宫寂寂朱欄䕶龍卧深山萬古藏¶
　　　病居對雨¶
秋雨蕭蕭夜及晨釀寒雲氣漲髙旻雞愁隔幔還妨客¶
雀啄巡簷不避人著葉聲聲初滴瀝隨風濯濯太崩淪¶
<pb:KR4h0117_WYG_451-41a>¶
無端沸動虚堂思痩損還吟病裏身¶
　　　代題夀父母圖¶
聞說瑶池㑹事新鬱葱佳氣北堂辰青銅月滿明珠箔¶
白髪莖疎照錦茵簫管鳳凰臺上侣兒孫蘭蕙圃中人¶
風霜亦屢疑春色烏鵲年年渡漢津¶
　　　訪同年陶奉川舟發城南¶
小雨城南動曉船長春門外栁如烟客情淡泊觀流水¶
行色蕭條憶往年江麥纎纎留燕語汀花冉冉足鳧眠¶
<pb:KR4h0117_WYG_451-41b>¶
推窗慢數修程事看盡人家雨後田¶
　　　雲深樓晚眺題付住僧清濤¶
汝有竇山百尺樓白雲朝夕深悠悠乳峯烟雨千林暮¶
飛雪巖臺六月秋鏡水蕪平莎鳥立藤花風落野猿愁¶
我來未盡登臨興記爾青春卜再遊¶
　　　與秋官孫敏中宿佛塔亭次日陶明府行厨為¶
　　　　㑹¶
夜宿招提境上頭故人飛簡此重留青封入案酒筵暮¶
<pb:KR4h0117_WYG_451-42a>¶
白鳥下溪山雨收同榜分于南北盡百年情屬主賓酬¶
令君擬有觀風日漫寫新詩紀勝遊¶
　　　江頭晚步¶
薄晚江行意若何夕陽微影漏林柯緣崕白鳥𤣥沙淺¶
隔㟁青山綠樹多下網人聽潮外語入村船載渡頭歌¶
觀瀾不用登遐絶百里蛟門送海波¶
　　　送同年萬汝信北上¶
同陟金臺映聚星分明梧竹肖君形兩年簪珮北歸闕¶
<pb:KR4h0117_WYG_451-42b>¶
三日雲山東過庭梅雨滄江行汗漫翰音瀛海入青㝠¶
秋風我亦期當發記别桃花第一汀¶
　　　過寧波寺登覽¶
落日川橋野寺幽風篁雨蔓碧遭周居連一舎今方到¶
勝接三江昔未遊門外滄波飛白鳥殿前紅葉偃深秋¶
雞聲隔竹啼寥寂僧在薜蘿宫裏頭¶
　　　正月十五夜平望驛看月有懐¶
平望驛前春水平元宵月裏畫船行湖光汗漫一千頃¶
<pb:KR4h0117_WYG_451-43a>¶
人意歡欣三五明胸次若于星漢朗歌聲自得里閭情¶
回頭漠漠家鄉逺聊遣春庭有弟兄¶
　　　渡淮¶
風送淮流四十程船頭急鼓遡濤聲海光蕩日長鯨沒¶
春色窺簾細栁晴天地襟喉當吐納江河經緯孰裁成¶
分明國脉源源在更重微臣萬里情¶
　　　過濟望南旺湖¶
長堤栁外望悠悠山逺天空萬頃浮漁牧幾家生計薄¶
<pb:KR4h0117_WYG_451-43b>¶
鳧鷖春水野情幽扁舟草澤誰真隠二月洲田半婦耰¶
東兖源流夫子國獲麟猶記古河陬¶
　　　淮隂弔古送劉南村歸吳¶
汗漫長淮萬里天秋風城下古祠邊黄茅野屋封髙栁¶
白日雲沙走逝川塵世幾登洴澼眼英雄一去百千年¶
不堪皓首江湖上短燭孤篷坐闇然¶
　　　按浮圖谷山行至暝¶
突兀山程汗漫行晚風添戀僕夫情烟霏暝裏河流壯¶
<pb:KR4h0117_WYG_451-44a>¶
鼓角聲中戍火明暸卒空聞傳急柝步郵何處咽寒鉦¶
看星直到西南際夜宿浮圖已二更¶
　　　茌平道中¶
楊栁川原綠已稠曉風吹鬂尚如秋地寒花重齊南恨¶
山逺雲連魯北愁雪後漸看麰入秀雨前剛好榖新耰¶
行人昔是東臺使民物還叨管戚休¶
　　　月夜寶應湖漫興¶
寶應洲前萬頃波月明載酒夜深過濯纓髙唱滄浪曲¶
<pb:KR4h0117_WYG_451-44b>¶
鼔枻遥聞漁父歌銅鼓船頭鼉出聴玉簫雲裏鳳來和¶
青天叢桂寒宫敞清影真看舞素娥¶
　　　入京口遣興¶
行色忽驚春已暮鄉心無奈夢相牽甕城潮送江南路¶
虎寺峰臨栁外天雲影恍疑金木相日華遥矚鳳麟妍¶
再圓招寶山前月十日桃花渡口船¶
　　　經西湖¶
青山錦水春深過酒舫漁舠鏡裏同三竺烟霄迷去鶴¶
<pb:KR4h0117_WYG_451-45a>¶
六橋歌管渡飛虹風雲氣識將軍廟鳧鶩沙連處士宫¶
寂莫行邊無伴侣伐柯清思碧林中¶
　　　宿九牧舖¶
舊路棃闗重問館浮蹤雲陸半分程青山對我還相識¶
白髪當年已漸生九牧名香垂世逺催科政拙賴時清¶
行邊且共吾民樂霖雨秋農兆有成¶
　　　重登鼔山絶頂¶
春山有約客重來雲盡髙峰面面開靈洞近窺三島路¶
<pb:KR4h0117_WYG_451-45b>¶
碧霄平築列仙臺風烟傲睨人千古天地蒼茫海一杯¶
樂事可堪追往事斯文殘刻掃莓苔¶
　　　五月梅雨¶
纔見迎梅又送梅榴花五月雨中開江南芒種田家候¶
白下端陽客子杯古壁腥延蝸角上空階青引石衣來¶
離腸何苦淹淹滴用愧當年濟旱才¶
　　　夜泊皁林寫懐¶
一里人家古皁林孤舟客夜幾傷心天青樹碧野雲盡¶
<pb:KR4h0117_WYG_451-46a>¶
星朗月明秋水深坐看東南多越思笑歌兒女舊吳音¶
風波道路輕年少猶戴儒冠未插簪¶
　　　舟懐¶
濟水猶餘二百里吳山不計一千程山多勝事歸無日¶
水共離人去有聲燕子風前芹正暖楊花春後雨初晴¶
逢時不用多惆悵汗漫孤舟自在行¶
　　　登北固寺¶
𤓰步潮遵北固回海門秋滿甕城來江淮地勝存遺額¶
<pb:KR4h0117_WYG_451-46b>¶
樓閣景多空舊臺落葉未疎猶有菊重陽兩度此銜杯¶
太平一統無天塹萬里乾坤眼共開¶
　　　山陵扈祀次松皋許太宰韻¶
微臣叨扈紫宸儀載道歡歌利見詞帳殿千峰森屏翰¶
轅門萬騎擁旌旗皇圖奕葉根源地聖孝精禋雨露期¶
沕穆龍宫肅瞻對七陵松柏鬱遲遲¶
　　　扈駕山陵次玉溪少宰韻¶
蒼茫素野接金城扈從龍輿先鳳旌嵗序隆冬寒正肅¶
<pb:KR4h0117_WYG_451-47a>¶
月華中夜冷逾明衰殘更怯重裘䕶感慨生増落木鳴¶
此際沈思慙肉食重嗟西北有屯兵¶
　　　登暎江樓次韻¶
解組歸來獨上樓百年今日是真遊江横鴈影青霄外¶
路入桃花碧海頭自此山川隨我樂謾于今古共人憂¶
閒心一寄憑欄月滿地雲浮與水流¶
　　　次韻汪慎齋見遺¶
慰籍無官身始輕塵緣嬰我亊還生白雲丹壑鷗沙夢¶
<pb:KR4h0117_WYG_451-47b>¶
駭鶴驚猿鳳詔聲霄漢舊遊空竊祿林丘甘遯已忘名¶
誰闗風雨他鄉念况復南征旅鴈嗚¶
　　　泰陵晚宿昌平瑞光寺¶
一入寺門心便幽禪居寂靜即林丘寄身京國那堪再¶
回首江山孰與儔晚飯且甘僧供淡清宵聊緩客鄉愁¶
泰陵獨慰來瞻謁薦錄初登甲子秋¶
　　　龍泉闗¶
崎嶇窈窕入山深立馬危臺夕靄沈風草胡沙漫飛雪¶
<pb:KR4h0117_WYG_451-48a>¶
闗城天險不言金夜堂柝裏聞驅虎遶案坡前看啄禽¶
只是君王令行處烟花無渚作幽尋¶
　　　常山臺署用韻¶
有客遥從劒浦來故鄉風景此徘徊山田活水千家稻¶
梅雨清江兩㟁苔蟬響未秋催暑去榴花如火照人回¶
宦遊廿載雙蓬鬂報國空慙襪線才¶
　　　登岱嶽¶
長風凌厲上巑岏洞草巖花遶百盤御道石屏龍馭逺¶
<pb:KR4h0117_WYG_451-48b>¶
古壇松樹鶴巢安日峰午夜扶桑曉天闕新秋廣殿寒¶
千古登臨總陳迹獨餘香火拜儒冠¶
　　　髙郵晚泊¶
水雲佳勝此經頻楊柳菰蒲逺近津明日驛樓常照客¶
長河舟楫幾閒人盂城地重咽襟處甓社珠遺草木春¶
旅泊不勝延頸意太平魚稻足斯民¶
　　　寫扇¶
髙樹滿秋風茅簷正倚東相知窮白首不厭說山中¶
<pb:KR4h0117_WYG_451-49a>¶
　　　二漁負罾圖¶
夜飯未得熟風濤不可罾柴門桑竹雨妻子候寒燈¶
　　　席上書扇二首¶
山空秋葉落江靜野雲浮世事無闗涉扁舟夢逺遊¶
雲林道相重相赴野亭開誰有青山意扁舟江上來¶
　　　花山¶
花山極千仞上有老君祠何代來居此青松有古枝¶
　　　西牕雨中吟二首¶
<pb:KR4h0117_WYG_451-49b>¶
二月春寒惡重重壓雨雲暮牕烟數縷愁思亂紛紛¶
好事成長恨愁人坐雨天相思無限意揮淚寫詩篇¶
　　　雨中簡童純夫求筆¶
出門咫尺是君家雨隔東西望眼賒片帛殷勤將信使¶
管城初夜夢生花¶
　　　酒後南牕晚坐¶
新柳牆邊帶雨青小雞牕下聽談經酒腸愛坐凉風晚¶
碧落須臾三四星¶
<pb:KR4h0117_WYG_451-50a>¶
　　　次韻寄錫山鄒光大¶
天涯共惜故人離夜雨燈花記昔時寂莫江鄉篷屋底¶
與君揮淚寫秋詞¶
　　　寫扇贈柴克修¶
百里春江浩𣺌平春山蒼翠亂崢嶸釣船欲放滄瀛外¶
沙際南風是去程¶
　　　暮春即事二首¶
漫白楊花亂飛絮落紅桃瓣盡沾泥東風不管愁人面¶
<pb:KR4h0117_WYG_451-50b>¶
三月出門無鳥啼¶
荏苒風光三月暮繁華時節一年回眼前零落何須論¶
隔嵗花如昨日開¶
　　　畫景¶
白石橋西綠竹林青松亭外白雲岑何人閒睡三萬日¶
鳧鴨碧波江水深¶
　　　夜行至塘棲遇風雨¶
出闗彌望凍雲低畫鷁迎春未試題四十五程燈火夜¶
<pb:KR4h0117_WYG_451-51a>¶
一川風雨泊塘棲¶
　　　發蘆溝晚至房山¶
紫荆雲外渺天闗汗漫山行不等閒六十里程忙走馬¶
夜深燈火宿房山¶
　　　小憩黄山寺¶
易水西來路幾灣招提小境額黄山風塵百里無亭堠¶
來借僧房一餉閒¶
　　　聞鳩¶
<pb:KR4h0117_WYG_451-51b>¶
臺署沈沈晚色多春鳩一送雨聲過有如寄我江南信¶
花栁園林雨正和¶
　　　出郊¶
麥壠如雲野雉飛桔槹流水野人扉曉來小雨如酥潤¶
山色行行好染衣¶
　　　經東坡祠¶
白鶴峰前過客舟東坡祠廟鬱松楸遭逢勝地無知己¶
瞻仰孤亭天際頭¶
<pb:KR4h0117_WYG_451-52a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_451-52b>¶
　¶
　¶
　¶
　¶
　¶
　¶
　¶
　石倉歴代詩選巻四百五十一¶
