# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:19.271955
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百八十一
<pb:KR4h0117_WYG_381-1a>¶
欽定四庫全書¶
　石倉歴代詩選巻三百八十一¶
　　　　　　　　　　　　明　曹學佺　編¶
　明詩次集十五¶
　　李賢¶
　　　和陶詩停雲四章¶
瞻彼停雲載風載雨有懐伊人道逺且阻慨彼莫邪燈¶
前獨撫寄興寥寥黯然凝佇¶
<pb:KR4h0117_WYG_381-1b>¶
停雲旣濃零雨其濛懐我良人阻海與江明月何來照¶
我軒窓願言相憶不遐以從¶
商顔之老言采其榮與子相聞不以過情矢心亦云各¶
勉于征庶幾令終無忝厥生¶
彼蒼者松不改其柯矧伊人矣保此天和保天之和于¶
我求多子不我輔將如之何¶
　　　榮木二章¶
榮木悠悠春光在兹宛其悴矣孰能戀之今我不樂將¶
<pb:KR4h0117_WYG_381-2a>¶
復何時光隂之速瞬息乎而¶
榮木欣欣雨露培根天之生物栽者斯存而我何為棲¶
此衡門由由與偕薄夫為敦¶
　　　遊斜川¶
新春景候佳正宜行樂休因之偕朋侣去作斜川遊淡¶
淡山色逺漾漾波光流弱苔鳴翠羽淺浪翻白鷗撫景¶
意俱豁寜須問蓬丘挈榼有隣叟㩦琴得良儔詩篇互¶
&KR0435;詠酒杯同勸酬不知春事繁再得遊此不愜兹川上¶
<pb:KR4h0117_WYG_381-2b>¶
樂忘彼身外憂旣醉各歸去曠然奚所求¶
　　　連雨獨飲¶
秋來鮮晴日隂雨何蕭然濁醪自斟酌寄興天地間酒¶
中有真樂何必更慕仙我祖昔感夢八翼俄登天餘庥¶
旣垂後功業孰繼先余生時不遇暫出而即還所頼一¶
壺酒陶然樂餘年旣今復懐昔此意誰同言¶
　　　和郭主簿¶
長夏罕人事移榻坐柳隂清風時復來為我滌煩襟因¶
<pb:KR4h0117_WYG_381-3a>¶
之步幽逕呼童㩦素琴雅懐當如何在古亦若今留侯¶
善藏用高風吾所欽床頭酒已熟與子聊共斟古來豪¶
傑士幾人遇知音愛此林泉居吾已投吾簪懐君對明¶
月情同江水深¶
　　　和胡西曹贈顧戎曹¶
仲夏宿雨收當晨送輕颸杖履陟丘隴涼氣襲我衣清¶
興悠然生因之歴翠微茫茫宇宙間不能忘憂葵尚念¶
魯中叟鳯徳何其衰空有奮揚志未得天戈揮魚龍失¶
<pb:KR4h0117_WYG_381-3b>¶
雲水非由見事遲達人能悟此撫志良足悲¶
　　　辛丑嵗七月赴假還江陵夜行途中¶
青年志已乖甘心在沈㝠田園有真樂雲路無宦情兹¶
焉將安之前途渺榛荆不仕恐無義聊復念蒼生蒼生¶
未蘇息何時覩文明乃今成大謬此恨安得平紛紛馳¶
車走上下方交征君子當見幾云胡不歸耕北窓延清¶
風吟懐無别縈人生貴適意何必身後名¶
　　　有㑹而作¶
<pb:KR4h0117_WYG_381-4a>¶
我室類懸磬稚子恒啼饑豐嵗常窘食瘠軀那得肥傷¶
哉古之人凄凉泣牛衣此事若親覩此情良足悲窮達¶
固有命奚論是與非豈無子孫慮顧今將何遺懐彼鹿¶
門隠誓將與同歸去去龎徳公真為百世師¶
　　　擬古¶
憶昔送君日折贈門前柳黯然離緒牽别來已云久嗟¶
彼市道交念此金蘭友願為秋暮期同醉菊花酒古人¶
重然諾斯言莫違負相思意何長相見情更厚世態趨¶
<pb:KR4h0117_WYG_381-4b>¶
炎涼君心諒無有¶
　　　丙辰嵗八月中于下潠田舍¶
我有下潠田近在南山隈竭此耕作勞晏安非所懐今¶
焉嵗云熟西穫願已諧飛飛田間雀喔喔林外雞逺村¶
夕陽下高樹凉飇迴我懐古賢哲貧賤亦可哀人生憂¶
患多胸懐何時開余兹老田畆心事任摧頹唐虞去已¶
逺吾道一何乖匪慕鴻鵠舉聊學鷦鷯栖¶
　　　擬古¶
<pb:KR4h0117_WYG_381-5a>¶
遊學苦不早登科苦不遲雖有聖賢質亦為物所移況¶
我中人下寜敢慕不羈茍無殷勤志衆欲以之随仰愧¶
而俯怍于道已相離一善不足稱富貴將何為¶
　　　美人隔秋水¶
美人隔秋水欲渡無舟航清波泛明月對此空斷腸耿¶
耿見牛女河漢在中央誰云七夕㑹無乃謬且狂託物¶
感情興水上雙鴛鴦動止不盈尺物性固其常在人良¶
不異云胡各一方寒燈照孤寢淚下霑衣裳¶
<pb:KR4h0117_WYG_381-5b>¶
　　　出金陵江口阻潮¶
疋馬出金陵冠葢雜途擁日落到江東官舍頗清逈秋¶
月當窓明永夜霜氣重孤榻不成眠一雁度寒隴艤船¶
欲渡江潮勢兼天湧須㬰波浪平百艣相曳踵嘔啞響¶
中流舉目神驚悚安得在周行我命若膠鞏¶
　　　雍熙寺書¶
維揚逢小春葉落散空宇寂莫寄雍熙悲鄉淚如雨何¶
以慰我心燈下援琴撫知音苦未逢芳華為誰吐¶
<pb:KR4h0117_WYG_381-6a>¶
　　　吕梁洪遇風¶
客程過吕梁大風折桅子洪濤衝舟横一命輕如紙牽¶
攀泊崖下相顧戰而泚人生百年間出處不相似老樗¶
卧空山流槎行萬里勞逸何不同分固當如此展席坐¶
蓬窓須㬰風亦止¶
　　　題畫¶
方圖展佳趣二客空山遊峯迴石路轉籟息林壑幽斷¶
岸鎖煙蘿隂澗鳴琳球簷頭空翠濕屐齒苔痕留百折¶
<pb:KR4h0117_WYG_381-6b>¶
度﨑嶇千尺看飛流殘月墮屛嶂枯松挂猿猴溪雲涼¶
帶雨山色浄含秋霜重丹楓落巖深嵐氣浮太行歴危¶
險羊腸任夷猶蜀道古云難攀縁竟何求遙知飛鳥倦¶
疑聞杜鵑愁崔嵬到絶頂高寒透重裘飄然發遐想俯¶
仰豁吟眸㑹當逢仙子㩦手訪丹丘¶
　　　秋夜¶
秋夜有餘清耿耿不能寐出戸涼意來四野星河墮露¶
氣濕衣裳茫茫宇宙長凌空不可得歸來倒書牀記書¶
<pb:KR4h0117_WYG_381-7a>¶
已成念波冷湘筠簟撫景沒吟魂得句還重鍊須㬰天¶
山月一鏡渾無缺坐落半窓明對之心愈潔雜慮何由¶
生東方云旣白¶
　　　金臺惜别¶
玉河隄上楊花飛玉河隄外客西歸晚色蒼蒼慘别恨¶
東風蕩蕩吹征衣昔君從父凉州謫回首家山邈胡越¶
塞閫驚回旅夢孤杜鵑啼破邊城月邊城月缺復圓月¶
光常照玉門闗對月空敎動鄉思西陲萬里何時還翻¶
<pb:KR4h0117_WYG_381-7b>¶
懐親友司封客生長相違重堪惜㩦琴命駕上京華聚¶
首開懐論疇昔親情契合未云久官舍匆匆又分手煙¶
光二月薊城春祖餞一樽燕市酒行旌遙指夕陽西驛¶
路青山足品題雨霽函闗吟處好雲連秦樹望中迷我¶
聞君子擅文武剰有竒謀禦戎虜立志休同燕頷流致¶
身期與嫖姚伍他年霄漢重相逢當時故舊歡無窮皇¶
家金石賜不薄願言壯嵗收邊功¶
　　　送張尹之江隂¶
<pb:KR4h0117_WYG_381-8a>¶
江隂勝槩接湖海水國名鄉富魚蟹張侯釋褐綰銅章¶
父老欣傳得賢宰秋風潞水片㠶輕淮月當空夜正明¶
北固雲開楓樹曉翠光亭古山禽鳴襟懐皎皎氷壺潔¶
寮寀相從盡相悦百里春風錦製新一簾化雨民寃雪¶
卓魯芳蹤良可追徳政行看聖主知他時有待徵書至¶
還擬承恩向玉墀¶
　　　聽琴¶
銀河耿耿月華涼有客對坐琴一張金徽玉軫聨輝光¶
<pb:KR4h0117_WYG_381-8b>¶
拂髯舉指彈清商漆園春夢蝶飛揚花底嗈嗈雙鳯皇¶
碧霄嘹唳孤鶴翔四壁唧唧鳴寒螿嗚咽流泉出澗忙¶
萬壑爽籟發笙簧古戍悲角曉帶霜洞庭秋漲波茫茫¶
巴峽驚湍激石礓突然鐵馬鳴刀鎗長隄柳絮随顛狂¶
珠林石鼎沸蘭湯雪花六出紛呈祥平波雁落滿江鄉¶
喧啾百鳥忽軒昻下流奔急見飛航萬峯&KR1260;布千尺强¶
雷電交作雨霈霶挺然松竹共蒼蒼壯哉不屈百鍊鋼¶
引雛江燕語危檣梧桐飄葉墮銀床幽谷叢蘭自芬芳¶
<pb:KR4h0117_WYG_381-9a>¶
八鸞雲漢聲鏘鏘離騷忠憤志堪傷孤臣孽子意相將¶
在陳絶糧興慨慷演易羑里憂思長肅然環珮步巖廊¶
闗闗鳩鳥在洲傍觸目感雉飛來雙慟回命短沾衣裳¶
英雄葢世歸劒鋩三命益恭走循墻聖謨洋洋嘉言彰¶
虞廷&KR0435;歌際明良千載遺音幸不亡豈云氷炭置人腸¶
棲鸞之桐出嶧陽法象天地圓與方昔聞孔子學師襄¶
杏壇函丈日徜徉㸑下焦尾聲琅琅知音争似蔡中郎¶
正聲感我塵慮忘藹然和氣在中央煩君為我收錦囊¶
<pb:KR4h0117_WYG_381-9b>¶
來日還銷一瓣香¶
　　　𢷬衣篇¶
𢷬衣向中宵銀河月色饒處處砧聲急家家戍卒遙戍¶
卒遙幾千里霜砧斷續聲不已展轉孤衾夢未成風送¶
愁聲入人耳閨情感此淚雙落明月流輝照沙漠寒衣¶
寄得到邊城朔雪苦寒衣正薄¶
　　　城上烏¶
城上烏啼月將落城外秋風起寥廓烏聲啼罷露華晞¶
<pb:KR4h0117_WYG_381-10a>¶
草樹蒼涼曙光薄都門車馬集如雲離筵勸酒何殷勤¶
酒闌人去棹歌發明日烏啼何處聞¶
　　　行路難¶
行路難難更苦孤影飄飄無定所闗河迢&KR0589;渺天涯長¶
風吹夢歸鄉土亂石灘中一葉舟江心白浪風颼颼劒¶
閣崔巍連鳥道縈紆詰屈心煩愁行路難難更險嵗月¶
無情何冉冉山頭夕照樹千行天外秋光鴻數㸃對景¶
増離憂莫作汗漫逰百様艱辛在行路不如高卧藏林¶
<pb:KR4h0117_WYG_381-10b>¶
丘¶
　　　題卧龍圖¶
漢家神器風波舟奸雄環顧涎欲流斯時誰有匡扶具¶
南陽嘉遯阿衡儔帝室之胄何英偉草廬三顧驚神鬼¶
憣然感激釋耕耘一旦君臣若魚水鼎分畢竟不能休¶
務償初志復神州永安遺恨抱終古出師二表殫嘉猷¶
錦水祠堂宛如故劒閣荒蕪流馬路七擒南徼讋天威¶
八陣夔城訝神䕶營中星殞渭濵秋五丈原頭殺氣收¶
<pb:KR4h0117_WYG_381-11a>¶
歸櫬猶能走仲達運移漢祚終難留英雄千載空惆悵¶
商周人物能多讓世間成敗不足憑卧龍遺址人争訪¶
　　　盧溝曉月¶
金鷄唱徹扶桑曉殘月娟娟挂林杪長河斜抱鳯城西¶
流彩遙連碧波杳横橋逺亘如遊龍明珠影落長河中¶
桂魄千層琥珀瑩蟾光萬頃玻璃同霜葉飄飄綴馬鬛¶
沙河閃爍黄金屑蘆荻聲脆風力寒煙霏纔上銀河滅¶
往來幾暇曽一臨碧波渺渺蘆花深千官振轡發歸騎¶
<pb:KR4h0117_WYG_381-11b>¶
月華猶在西山岑¶
　　　深居¶
避世尋幽隠山行十二峯茅簷翠竹合石逕碧苔封溪¶
漲一川雨林深千尺松遙聞漁父唱未得恣相逢¶
　　　入澗有作¶
谷裏誰來往林深一徑通猿啼常對月虎嘯自生風霧¶
重溪流暗雲濃葉落紅何時歸北澗漁舫任西東¶
　　　夜雪¶
<pb:KR4h0117_WYG_381-12a>¶
瑞雪紛紛落殘燈半夜餘獨憐為客日重看古人書夢¶
覺憂還集詩成樂自如遙思乗興客風細片㠶舒¶
　　　山水圖¶
天然真景趣畫史信多能傍壁雙枯樹臨流一老僧煙¶
光溪上結雲氣嶺頭蒸遙望山中寺孤峯第幾層¶
　　　過后山¶
山程渺渺去曉色尚熹微野鶴穿松徑殘花㸃客衣溪¶
魚當鏡躍山鳥近人飛却憶漁郎説桃源果是非¶
<pb:KR4h0117_WYG_381-12b>¶
　　　送法師住慈恩¶
故人從此去樽酒莫頻催臘雪猶堆嶺春風已放梅交¶
情留偈别疎景入詩來想到南山寺纔逢柳眼開¶
　　　題畫¶
久隔江山景何人寫此圖寒流如渭水秋色似成都恍¶
聽幽禽語疑聞野鶴呼不知煙霧裏還有隠君無¶
　　　除夜書懐¶
使節淹淮甸殘冬謝早春揚州除夜客湍水未歸人歌¶
<pb:KR4h0117_WYG_381-13a>¶
管千家樂琴書旅舍貧鄉懐從此切清淚欲沾巾¶
　　　送别歸浙¶
駐馬離亭花亂飛傷情忍與故人違金臺别酒添行色¶
潞渚歸㠶帶落暉嶺上春風梅子嫩山中暮雨蕨芽肥¶
謾從浙水經行處為訪嚴陵舊釣磯¶
　　　送練士者回鄧州¶
疋馬南回嵗巳秋離亭分手莫淹留山村月夜雞鳴早¶
野樹霜天葉落稠驛路牙旗迎故壘孤城畫角擁高樓¶
<pb:KR4h0117_WYG_381-13b>¶
到家盛吐籬邊菊樽酒親朋樂獻酬¶
　　　遊大勝寺賡壁間詩韻¶
白雲繚繞四圍山十里松隂始扣闗石澗風篁偏引興¶
雲房清話暫乗閒山頭野鹿銜花至月下高僧洗鉢還¶
明發歸程朝雨浄紺園回首翠屏間¶
　　　穰侯塜¶
秦相當年擅寵光空餘孤塜傍金湯秋風兎穴通黄壤¶
落日烏棲滿白楊石馬有聲寒雨急豐碑無字緑苔荒¶
<pb:KR4h0117_WYG_381-14a>¶
可憐富貴今如此莫訝雍琴感慨長¶
　　　送無隠和尚¶
早通禪敎息遊方獨占名山嵗月長千片浮雲春補衲¶
一龕明月夜焚香曉簾花雨清金界午院松風浄石牀¶
塵外真空心似水叢林無事任徜徉¶
　　　再&KR0435;大勝寺壁間韻¶
寳刹從來近好山溪頭馴虎䕶禪闗竹窓雨過清隂密¶
松院雲深白晝閒崖菓經霜猿共摘楓林欲暮鳥知還¶
<pb:KR4h0117_WYG_381-14b>¶
試從老衲談空妙大智燈光滿坐間¶
　　　秦淮次韻¶
秦淮南盡石頭城淮上㠶檣似葉輕秋浦蓼風歌旅況¶
春波殘月棹殘更數行白雁沙邊落一抹青山岸上横¶
自是名川多澇集淊淊終古見澄清¶
　　　途次偶成¶
王事驅馳分所宜雲程千里思依依菊花香冷迎霜綻¶
鴻雁聲殘帶雨飛古渡扁舟随處少逺山羣木望中稀¶
<pb:KR4h0117_WYG_381-15a>¶
徐行莫訝前途晚村市人家晝掩扉¶
　　　河内鄉村¶
清隂十里看修篁村市人家倚太行屋後分畦葵葉嫩¶
門前流水稻花香秋林有菓皆堪摘春酒無肴亦可嘗¶
此地居民歡樂足他時歸老定難忘¶
　　　濟源¶
四面嵐光列翠峯懐州西畔有竒蹤羊腸路險中原隔¶
濟瀆源深北海通盤谷高風歸李愿太行遺事慕梁公¶
<pb:KR4h0117_WYG_381-15b>¶
我來遊覽逢秋暮煙景蕭條落照中¶
　　　謁華嶽廟¶
華嶽巍巍勢獨雄層霄削出翠芙蓉紅光映日仙人掌¶
黛色連天玉女峯絶頂泉飛千尺練懸崖根固萬年松¶
四時頼爾興雲雨歴代尊崇祀典隆¶
　　　過長安故城¶
長安千載故城荒曲潦寒蕪滿未央廢宅總成芳草地¶
寢園一任野花香連村何處藏温室啼鳥渾如覓建章¶
<pb:KR4h0117_WYG_381-16a>¶
惟有當年原上塜纍纍猶自對斜陽¶
　　　和許氏咸陽晚眺韻¶
咸陽回首暮雲愁煙鎖蘆花逺近洲古渡馴鷗依短棹¶
夕陽歸鳥過危樓道傍故苑風霜冷原上諸陵草樹秋¶
多少英雄俱寂莫渭河依舊水東流¶
　　　過五丁峽¶
五丁峽在漢江西萬仞高峯兩岸齊鑿斷懸崖通鳥道¶
疏通流水上雲梯馬頭惟見千山合澗底都敎萬樹迷¶
<pb:KR4h0117_WYG_381-16b>¶
路險不知天色暮金牛嶺畔聽猿啼¶
　　　再和人韻¶
秋風畫角起邊城雲路功名歎未成山鳥飛來青嶂逺¶
沙鷗泛處緑波平松庭皓月分清影野寺疎鐘度晚聲¶
千里客懐今夜夢鄉園歸去定分明¶
　　　和寄薛大理詩韻¶
秋來乗興憶山隂客邸長吟思不禁天外聲寒鴻列陣¶
籬邊香冷菊垂金青年學道功名薄白首論交嵗月深¶
<pb:KR4h0117_WYG_381-17a>¶
别後但憂成鄙吝敢虧忠孝一生心¶
　　　&KR0435;薛學士詩韻¶
玉堂無事坐清暉柳絮因風作雪飛紫禁鶯聲晴後滑¶
赤霄雲葉午前稀兎毫閒運成珠玊雞舌長含侍瑣闈¶
慙顧非才膺寵渥中官又報賜新衣¶
　　　自君之出矣¶
自君之出矣屈指算途程遙知霜降後行李到邊營¶
　　　又¶
<pb:KR4h0117_WYG_381-17b>¶
自君之出矣明月長滿窓妾心似明月不用對銀缸¶
　　　題畫¶
素花香遶翠玲瓏石鎖蒼苔隠緑叢枝上寒臯窺錦雉¶
羽毛驚動白蘋風¶
雲嵐深處數椽幽松下柴門對碧流記得山窓清夢破¶
落花香裏雨初收¶
　¶
　石倉歴代詩選巻三百八十一¶
