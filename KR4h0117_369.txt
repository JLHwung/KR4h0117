# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.879215
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百六十九
<pb:KR4h0117_WYG_369-1a>¶
欽定四庫全書¶
　石倉歴代詩選卷三百六十九¶
　　　　　　　　　　　　明　曹學佺　編¶
　明詩次集三¶
　　童瑄¶
　　　題淵明歸去圖¶
淵明髙世士小試慙牛刀江山非典午富貴輕鴻毛胡¶
為向督郵五斗時折腰歸来三逕中黄花露霜饒濁酒¶
<pb:KR4h0117_WYG_369-1b>¶
一瓢興清風千古髙¶
　　　題隋宫清夜遊圖¶
欄干月轉垂楊影露華如水銀屏冷君王西苑夜未眠¶
紫衣小隊前馳引清歌踏月立調遲妙舞翻雲翠袖低¶
緑鬟侍擁抹螺黛行行按節金蓮齊十六院中多雅趣¶
臺觀縈紆疊青翠芰荷池館晚風凉剪綵為花能巧製¶
鑾輿馳逐過離宫蓬莱路與瀛洲通周環佳勝二百里¶
終宵行樂心無窮絳紗寳燭銷紅雪珠箔重重巻明月¶
<pb:KR4h0117_WYG_369-2a>¶
宿鳥驚飛花底枝銅龍氷向樓頭咽追歡只謂常如斯¶
興亡豈意皆人為一朝天下共騷動始知樂極還生悲¶
向来富貴知何許一代繁華逐流水愁絶殘垣敗草深¶
幾度疎螢照寒雨¶
　　　登黄鶴樓¶
晚晴扶醉一登樓呉楚衣冠歎昔遊黄鶴不来人事異¶
白雲飛盡古今愁石亭落日迷芳草湓浦西風送客舟¶
極目故園何處是蒹葭零落滿汀洲¶
<pb:KR4h0117_WYG_369-2b>¶
　　　題海棠白頭翁圖¶
旅食京華二十秋鬂毛如雪為多憂幽禽不識春風趣¶
底事花間也白頭¶
　　附童軒(字士昻號雪厓瑄之子/也所著有清風亭槁)¶
　　　楊栁枝¶
細雨染鵞黄絲絲拂水長遊人出門去惆悵惜春光纔¶
看葉鬬睂又見花飛雪只恐秋風生長條不堪折¶
　　　車遥遥¶
<pb:KR4h0117_WYG_369-3a>¶
征車將早適起拂車上霜淡月殘星白遥思路正長驅¶
車出門逺少婦腸空㫁不見車上人但聆鐸聲轉鐸聲¶
去悠悠聞道戍凉州不識凉州路空懐萬里愁愁来不¶
能禦魂逐車輪去願作石尤風吹折車前樹¶
　　　野田黄雀行¶
嘖嘖野田雀羣飛隨處饒時来晚禾裏啄啄争肥磽窮¶
老逼官租終嵗常苦號如何相聚食不間夕與朝山長¶
少彈射地僻多蓬蒿飛飛信得所寧知農事勞¶
<pb:KR4h0117_WYG_369-3b>¶
　　　門有車馬客行¶
門有車馬客駕言来故里念子久不歸契濶近一紀主¶
人延客坐悲泣不得語移時敘寒暄始復相爾汝借問¶
邦族間親知今有幾一一聴客言大非疇昔比壯者死¶
行役老者半為鬼前年困征徭十户九凍餒去年坐買¶
辦往往粥妻子上司急誅求鞭撻不少止貪吏寡仁恕¶
浚削至腦髓言罷各掩泣張燈具雞黍觴行四三酌深¶
竹暎寒雨平明客登途愁緒誰為理¶
<pb:KR4h0117_WYG_369-4a>¶
　　　田家雜興¶
東風扇微和百艸萋以緑林間倉庚鳴正爾春景燠田¶
夫喜春到相率殖嘉榖時雨夜来過新苖青簇簇老翁¶
負薪回稚子飯黄犢幸逢官府閒近日少徭役努力事¶
耕耘母為餓空谷¶
　　　其二¶
步履出東郭南風溪午時偶来松樹下竚立澹忘機野¶
老見我至情親語依依桑柔蠶已浴麥深雉初飛俯仰¶
<pb:KR4h0117_WYG_369-4b>¶
玩物理逍遥詠而歸寄謝王良子虚名徒爾為¶
　　　其三¶
田家無外求所願營一飽今秋幸少豐處處熟禾稻租¶
賦輸官倉里胥夜不到張筵㑹賓朋雞黍雜棃棗相對¶
陶一觴頽然玉山倒¶
　　　其四¶
茒簷冬日暖懐抱良不惡柴門晝始開雞犬散籬落今¶
朝無客至婦子相聚樂牀頭熟新酒聊復共斟酌髙歌¶
<pb:KR4h0117_WYG_369-5a>¶
亦自慰焉知死溝壑¶
　　　思與君别来¶
思與君别来兩見落葉黄迢迢隔千里各在天一方欲¶
往恨無翼欲涉川無梁昔者固膠漆今胡作參商砥平¶
長安道人馬自輝光不念莫逆好虚名竟乖張南箕豈¶
堪簸牽牛難服箱憂来不可輟撫膺獨彷徨亮無金石¶
心與君永相忘¶
　　　自曲靖回至楊林觀田家刈穫有成¶
<pb:KR4h0117_WYG_369-5b>¶
輶車至楊林秋日正卓午時維九月候䆉稏滿填土田¶
家急收穫處處築場圃甌寠亦滿篝牛載更兒負筋力¶
誠乃疲腰背若傴僂所願在有秋不復辭此苦寧知輸¶
官倉所得遺幾許貧家計口食嵗暮復稱舉因思井田¶
制百畝什一取是時人足食狼戾厭禾黍呼醪擊肥鮮¶
含哺醉起舞此樂不復見使我熱衷腑所冀良有司善¶
政去苛虎悍吏不打門瘡孔或少補作詩告民牧殷勤¶
為摩撫¶
<pb:KR4h0117_WYG_369-6a>¶
　　　贈清貧上人¶
黄金沙界名浄土中有僧為持敎祖説法能超最上乗¶
常感天花向空舞禪闗盡日白雲封為愛疎閒似逺公¶
秋雨凉蟬三逕葉夕陽歸鳥一聲鐘支頤夜坐林間石¶
白月清潭了無迹問師戒臘今幾何笑指青松數千尺¶
有時聚石講經文石頭㸃盡如有聞有時浮杯去渡海¶
踏碎萬頃玻璃雲歸来清梵維摩室何用區區九年壁¶
降龍解虎人不知惟有閭丘老人識¶
<pb:KR4h0117_WYG_369-6b>¶
　　　過歌風臺¶
望夷宫中箭如雨芒碭山前五雲起沛公持劍走咸陽¶
百二河山屬真主烏騅已逝走狗烹威加四海来故鄉¶
臺前父老奉觴夀酒酣激烈歌聲長髙皇龍去臺應朽¶
猛士何人四方守落日悲風動地来蕭蕭但見臺前栁¶
豈不聞姑蘇草長遊麋鹿銅爵年深野狐哭惟有陶唐¶
三尺堦千載人思太平福¶
　　　秋江晚眺圖為曹憲副廷璋題¶
<pb:KR4h0117_WYG_369-7a>¶
金門畫史小李徒何年冩此秋江圖斜陽杳杳丁林杪¶
隔㟁㡬㸃青山孤時當深秋八九月紅葉似錦煙中鋪¶
清霜蕭蕭悴髙栁淺水獵獵涵疎蒲茒亭一箇傍山麓¶
人迹不到堆寒蕪就中豈無髙尚者皓首甘作林泉枯¶
江頭二客久不去氣㟁頗似黄與蘇抱琴何處覓知已¶
矯首眺望仍踟蹰磯邊舴艋差可渡似欲放浪為歡娯¶
水清沙白秋正肅佳趣彷彿君山隅㫁霞留影帶殘雨¶
連雁欲下相驚呼前村有酒可剰酤亦有巨口松江鱸¶
<pb:KR4h0117_WYG_369-7b>¶
江山若此不一醉嵗月㡬何空負吾望中疑是尚書宅¶
青紅樓閣相縈紆書聲隠隠起林壑劒氣&KR0177;&KR0177;騰天衢¶
年登百頃刈雲子嵗晚千頭收木奴地靈豈徒富物産¶
人才項背無時無鳳池烏府相照耀山川鍾秀信不誣¶
君家世業有如此輞川赤壁焉能逾何時許我載輕舸¶
與君汗漫登蓬壺¶
　　　行路難¶
行路難太行九折何盤盤枯藤老樹挂絶壁攬衣欲上¶
<pb:KR4h0117_WYG_369-8a>¶
愁難攀行路難瞿塘三峽激流湍舟行咫尺苦難進宛¶
如生度蛟龍闗山之髙水之險不似人心千萬變人心¶
危峻不可窺眼前突兀峰九疑人心險詐不可測平地¶
波瀾起千尺當年握手出肺肝詎料相逢不相識春風¶
昨日五侯門秋雨今朝廷尉宅君不見春申舍人有李¶
園棘門之禍誠何寃又不見田文車馬三千客五百姓¶
名書怨牒行路難危于山險于水不獨悠悠世上兒骨¶
肉相看亦如此行路之難難莫比¶
<pb:KR4h0117_WYG_369-8b>¶
　　　君馬黄¶
君馬黄我馬白共拂巾車朝禁闕一朝君馬生光輝渭¶
橋金市馳如飛翠絲作轡玉為勒芻荳盈筐秋正肥吁¶
嗟我馬徒神骨緩轡周行思湔沷西風一夜凍霜華廐¶
上空餘乾苜宿¶
　　　將進酒¶
將進酒君莫辭請君聴我歌新詞百年三萬六千日一¶
嵗歡娯能㡬時君不見古人名利相奔趨蘭亭梓澤皆¶
<pb:KR4h0117_WYG_369-9a>¶
丘墟何如秦宫花下醉滿堂明月紅氍毹榮辱信有命¶
富貴亦有期一朝光寵還自至何須讀盡人間書黄金¶
注白玉鐘緑醅初潑蒲萄濃貂裘不惜酒家換便當醉¶
卧埋春風盛時一去不再返緑鬢明朝成老翁將進酒¶
杯莫空雲臺煙閣我何有仰天大笑浮雲東¶
　　　采蓮曲¶
采蓮朝下湖西曲短袂輕綃鬬粧束小紅艇子駕雙橈¶
盪破粼粼鏡光緑荷葉荷花颺錦雲鴛鴦兩兩䕶波紋¶
<pb:KR4h0117_WYG_369-9b>¶
荷錢却喜似儂鈿藕絲還愛似儂裠湖頭昨夜西風雨¶
沙觜新添三尺水翠倒紅翻相向愁波心半露青蓮子¶
采蓮復采蓮回船正迎浪不嗔歸去遲只嫌明月上明¶
月團團湖水秋清光滿面照儂羞郎家只隔湖南垞咫¶
尺横波日夜流¶
　　　燕歌行贈徐七遵誨¶
黑雲黯霮陰山北跨馬長征出邊塞腰間寳劒懸呉鈎¶
寒光閃爍青芙色一從仗劒出蕭闗㡬載風塵澒洞間¶
<pb:KR4h0117_WYG_369-10a>¶
鐵甲戰酣青海月羽書飛捷白狼山論功自合分茅土¶
猶向軍前朝沐雨可憐白首困窮荒虎帳何人日歌舞¶
滿地腥風血色腓輪臺萬里居人稀邊城吹笛朝出牧¶
壯士横戈夜突圍從戎却念辭家久數竒尚落他人後¶
一聲寒角秋風鳴望鄉㡬度頻搔首男兒離别何足歎¶
才器如君世稀有閫外㑹有推轂時肘後黄金印如斗¶
玉門鐵騎去紛紛更上燕然勒大勲君不見漢世匈奴¶
多繫頸至今猶説衛將軍¶
<pb:KR4h0117_WYG_369-10b>¶
　　　巫山髙¶
巫山髙髙望不極疊巘連崕倚天碧雲裏芙蓉十二峰¶
宛如神女晚粧濃襄王已去今千載行雨行雲尚有蹤¶
朝朝暮暮荒臺下㡬見行人時駐馬玉珮仙香杳不聞¶
空有神巫奏歌舞路入楓林樹色青古祠飛雨亂苔生¶
相思何處愁魂㫁木葉蕭蕭猿夜聲¶
　　　劉生¶
少年學武兼學文姓名不屬羽林軍殺人睚眦不敢視¶
<pb:KR4h0117_WYG_369-11a>¶
横行抱劒遊三秦鬬鷄擊筑時將暮馬蹄慣踏章臺路¶
一朝官裏賜銅符百戰捐身寧後顧平生挽弓能挽强¶
區區郭解何足當願為豫讓報恩死不學李陵嬰耻亡¶
　　　江南曲¶
桃花斑斑落紅雨玉缸春酒濃如乳呉姬白紵裁舞衣¶
一曲嬌歌少年子江頭日晚停商舶衆中金多為上客¶
當壚一斗沽十千引滿紅螺吸明月杯空月落江水寒¶
勸君且宿茱茰灣遲明大艑挂帆去千里煙波傷玉顔¶
<pb:KR4h0117_WYG_369-11b>¶
　　　結襪子¶
大梁公子信陵君貴介豈比諸侯卿平生折節能下士¶
夷門屠市俱成名信陵一去今千載開閤平津竟虚待¶
士風愈下俗愈偷望履呈身何足怪籠絡紛紛難具陳¶
私恩桃李滿門春周公吐哺不可見吁嗟結襪今何人¶
　　　長安道¶
長安在何許定鼎燕薊北周道千里平商邑四方極金¶
臺玉壘何雄哉重闗設險從天来黄道祥光直南見紫¶
<pb:KR4h0117_WYG_369-12a>¶
微中宫正北開天連閣道星辰拱日射觚稜金碧聳百¶
尺文樓五鳳飛九重魏闕雙龍擁長樂鐘聲曙色寒千¶
官劒履集朝端龍函捧勅頒三殿象輦駝琛響八鑾皇¶
家制度超前古文物聲明播寰宇白雉遥聞貢越裳龍¶
媒又見来西土太平治道軼唐虞彬彬多士皆文儒揚¶
雄已奏甘泉賦司馬還陳封禪書䓗蘢王氣浮丹扆承¶
露金莖矗雲起紫禁彤墀月似銀玉河金水花如綺九¶
陌香塵拂面飛嗚珂初散午門西王侯第宅施行馬公¶
<pb:KR4h0117_WYG_369-12b>¶
子園亭争鬬雞王侯公子多如雨大道青樓聮戚里玉¶
笙吹月鳳雙飛繡幙圍春鸚並語雕鞍寳葢日過從片¶
言出口生華風始見金張初賜第俄聞衛霍又旌功六¶
街三市相連絡佛舍飛甍絢丹雘百貨都歸大内東人¶
才盡入平津閣御史臺前烏欲啼將軍營裏馬頻嘶敎¶
坊夜月人如玉上苑春風錦作畦風光節物年年在萬¶
世山河長不改罷官廷尉自書門遷仕中丞彌映彩莫¶
言李廣不封侯誰惜馮唐易白頭青史功名今已矣江¶
<pb:KR4h0117_WYG_369-13a>¶
湖髙起見京樓¶
　　　明妃引¶
陰風烈烈吹黄沙稽落山下愁雲賒明妃馬上面如玉¶
萬里去適單于家玉闗漸逺人&KR0547;絶回首漢宫惟見月¶
琵琶掩恨去路長胡雁呌寒天欲雪天欲雪狐兔愁殷¶
檉蕭蕭古塞秋願將一掬思鄉淚寄與黄河東去流君¶
不見古来戰士長城死白骨纍纍多似蟻妾身雖辱亦¶
不辭忍使健兒作胡鬼¶
<pb:KR4h0117_WYG_369-13b>¶
　　　禽言四首¶
阿嫂阿嫂兄弟而今俱已老斗粟從来尚可舂慎勿䦧¶
牆競些小阿嫂阿嫂¶
苦苦苦苦避却蒼鷹逢乳虎年年剥削無了期那得官¶
中生卓魯苦苦苦苦¶
養蠶忙阿姑携筥婦采桑蠶老作繭姑勿喜官絹正輸¶
三丈强養蠶忙¶
急急聒號寒啼飢難過活賣田且了今年租辛苦来年¶
<pb:KR4h0117_WYG_369-14a>¶
只傭作急急聒¶
　　　宿白塔寺¶
夜宿招提境蕭然世外蹤雨腥龍出洞月冷鶴歸松影¶
露林間塔聲傳澗裏鐘空門應不鏁常惜白雲封¶
　　　謫所有懐舊遊諸友¶
憶昔論交日相知盡少年季良身任俠叔度世稱賢夜¶
雨彈棊局春風放酒船飄零各分手愁絶越江邊¶
　　　懐劉繡衣廷髙¶
<pb:KR4h0117_WYG_369-14b>¶
鄉里交遊輩情深喜見君一緘勞寄意兩地惜離羣白¶
馬人傳疏雕龍世愛文㡬回馳戀切春樹暗江雲¶
　　　泊九龍灘¶
九龍灘下泊煙景暗蒼苔樹影臨流出鐘聲渡水来江¶
空鷗伴少風急雁羣哀正爾懐人切愁雲滿釣臺¶
　　　舟中雜詠¶
秋水青于染官河放去艭波光迷草閣山色到篷窗細¶
雨猿啼獨疎池雁下雙羈懐正牢落誰與倒吟缸¶
<pb:KR4h0117_WYG_369-15a>¶
　　　贈明上人¶
悟得西来意禪闗養性靈藤陰侵座滿竹色覆池青洗¶
鉢魚呑飯傳燈鹿聴經自無名利夢不著息心銘¶
　　　京口夜泊¶
維舟京口㟁惆悵&KR0199;呉都逺寺鐘聲小髙城月影孤江¶
楓人獨宿汀葦雁相呼無限凄凉思寒潮打敗蕪¶
　　　景州道傍古碣¶
遺碣知何代遥看碧蘚迷夕陽牛礪角秋雨蚓蟠泥牧¶
<pb:KR4h0117_WYG_369-15b>¶
豎羣敲火行人半認題空遺千古恨愁絶峴山西¶
　　　憶金陵¶
金陵佳麗地風景想依然城闕金湯固江山罨畫連晚¶
風樓上笛春水渡頭船惆悵曾遊處而今又㡬年¶
　　　其二¶
自古興王地繁華賸足誇鬬雞名巷小牧馬舊坊賒稚¶
子春乗竹園丁曉賣花漢家宫闕麗王氣結彤霞¶
　　　其三¶
<pb:KR4h0117_WYG_369-16a>¶
為憶江東地風光信可憐侯門深似海官道直如弦妓¶
女釵簪燕兒童紙放鳶别来恒在望何日賦歸田¶
　　　其四¶
建業僑居地悠悠入夢賒秦淮橋畔月靈谷寺前花銀¶
燭張燈市青帘賣酒家時清人自樂簫鼓度年華¶
　　　東林小隠為沈處士題¶
小隠東林地身閒嵗月忘曲池山倒影虚閣水生凉雨¶
潤琴絲慢風薰藥臼香羡君清趣好無夢到巖廊¶
<pb:KR4h0117_WYG_369-16b>¶
　　　贈范外史¶
寄迹朝真觀煙霞世外心封書憑鶴寄吹笛似龍吟寳¶
氣千林玉丹光滿竈金有時飛佩響渾作步虚音¶
　　　孤雁¶
離羣應已久逺地只孤飛月冷呼聲疾雲閒顧影稀蕭¶
蕭蒲葦老粒粒稻粱微幾夜迴塘夢分明向北歸¶
　　　與許漢英秀才夜話¶
白下棲遲地暌違又十年蹉跎雙鬂改險阻一身全夜¶
<pb:KR4h0117_WYG_369-17a>¶
雨溪南業秋風墓下田别来空有夢惆悵未能還¶
　　　飲馬長城窟¶
飲馬長城窟寒泉咽不流髑髏腥卧雨刁斗冷鳴秋瀚¶
海烽煙㫁陰山部落稠將軍方閲武醉擁紫貂裘¶
　　　題清隠山房¶
幽居渾似聘君亭門對青山盡日扃一縷茶煙吟處颺¶
半窗松雨夢回醒鴻都官好羞輸直虎觀門深懶議經¶
一卧空林驚嵗晚無人知是少微星¶
<pb:KR4h0117_WYG_369-17b>¶
　　　咸陽晚眺¶
渭水東流落日西咸陽秋色望中迷荒煙古渡人稀到¶
衰栁空城馬自嘶覇業已消三月火㫁碑猶載數行題¶
東門牽犬人何在空見年年碧草齊¶
　　　襄陽懐古¶
疋馬南歸望故城半林殘雨夕陽明雲邊岫接秦山色¶
樹裏河流漢水聲墮淚有碑苔色古攔街無曲酒旗横¶
那堪回首成陳迹笳鼓西風愴客情¶
<pb:KR4h0117_WYG_369-18a>¶
　　　春水¶
湖北湖南燕尾分半篙纔動緑如芸梅花港小依橋見¶
桃葉歌長隔㟁聞細草㫁氷鷗外浦斜陽晴笛鳥邊雲¶
晚来㡬陣廉纎雨灑碎玻瓈萬頃紋¶
　　　鳳西草堂為鄒義官賦¶
清隠臺西地最竒四時佳趣自相宜秋風蘿蔓垂茅屋¶
春雨桃花近竹籬勸客小姬歌白苧遣懐新句冩烏絲¶
相過况有知音在不用黄金鑄子期¶
<pb:KR4h0117_WYG_369-18b>¶
　　　簡溪為吏部呉主事題¶
溪上幽居厰竹扉溪邊春水淨苔衣吟抄甫里新詩草¶
坐買嚴陵舊釣磯㡬㸃青山當户立一雙白鳥背人飛¶
也知習靜真成簡游俠無勞問是非¶
　　　九月十三夜夢繡衣康用和握手論舊覺而聞¶
　　　　雨因寄¶
宦遊嵗月易蹉跎青鏡流光兩鬂皤客夢不知江水逺¶
鄉心偏傍雨聲多張衡有詠惟愁在燭武無能奈老何¶
<pb:KR4h0117_WYG_369-19a>¶
為問舊遊驄馬客别来誰與共鳴珂¶
　　　杜子美草堂¶
性僻躭詩死不休文光萬丈謫仙儔浣花溪上頻年興¶
飯顆山前半世愁風送雨聲江閣夜雲涵星影草堂秋¶
可憐一片經綸志短褐長鑱到白頭¶
　　　諸葛武侯祠¶
抱膝長吟志有餘出師勲業竟何如龍蛇漫想驅兵陣¶
魚鳥真疑畏簡書鐵甕有城荒嵗月銅臺無主易丘墟¶
<pb:KR4h0117_WYG_369-19b>¶
請看當日隆中路猶自春風一草廬¶
　　　清明書感¶
兩年作縣越江&KR0928;回首鄉闗未得歸華髪又驚佳節換¶
青雲堪歎故交稀山村細雨棃花發茅屋東風燕子飛潦¶
倒不須嗟薄宦且將樽酒送斜暉¶
　　　次沈行父見贈¶
不逐䕫龍到鳳墀詩名籍籍滿天涯鷄林有價時爭售¶
狗監無人世謾知春草池塘回謝夢秋蘭堂戸思湘纍¶
<pb:KR4h0117_WYG_369-20a>¶
那堪别後同明月千里闗山不盡思¶
　　　南行秋興¶
扁舟萬里適南荒行客驚秋覺夜凉老去形骸空駿骨¶
憂来世路半羊腸沙明蒲稗初含雨月冷蒹葭已着霜¶
忽憶舊居青鎖地㡬回簪筆綴鵷行¶
　　　庚寅三月按思州等郡因過清浪㕘將呉公欵¶
　　　　留以詩酬之¶
年華冉冉似流波撫景其如感慨何草滿天涯春色暮¶
<pb:KR4h0117_WYG_369-20b>¶
水連湖口夕陽多鄉書路逺雙魚㫁蠻嶺雲深疋馬過¶
賴有元戎相慰意一樽呼取聴樵歌¶
　　　予至滇南一載始得寄書因附四韻楮尾¶
天涯薄宦苦相羈回首西風又一期住久蒼頭迎客慣¶
路遥黄耳到家遲人情盡似飢鳶競心事惟應倦鳥知¶
倚徧欄干意難冩夕陽寒角起髙陴¶
　　　九月十日宿下闗驛¶
西風吹冷思綿綿老去詩篇只漫傳半夜郵亭雞唱早¶
<pb:KR4h0117_WYG_369-21a>¶
十年岐路馬蹄穿梁王宫殿秋蕪裏黔國河山暮雨前¶
薄宦驅人何日了欲將心事問蒼天¶
　　　重至臨安分司¶
公署暌違又一期重来仍值禁煙時欄干漬雨花枝重¶
亭館留寒燕乳遲無事且謀犀首飲有懐都寓少陵詩¶
東風可是無情甚白雪盈頭不肯吹¶
　　　登五華寺戒上人樓¶
垂閒時倚逺公樓一段風煙豁醉眸山色遥連尋甸晚¶
<pb:KR4h0117_WYG_369-21b>¶
潮聲初湧海門秋酒旗城郭西風急禾黍人家宿雨收¶
莫怪吟餘重回首五雲東北是神州¶
　　　秋暮至曲靖¶
故鄉何處是并州萬里闗山不㫁愁野館夕陽人獨立¶
邊城秋色水空流宦情已愧陶𢎞景客况何如馬少游¶
一夜西風吹夢破歸心遥寄楚江頭¶
　　　贈萬都閫子和¶
坐擁貔貅一萬羣多君好武更能文工書絶似班都䕶¶
<pb:KR4h0117_WYG_369-22a>¶
雅詠還同賈刺軍細栁風清朝奏角團花霜冷夜占雲¶
太平無亊邊塵靜擬䇿凌煙閣上勲¶
　　　湖口夜泊¶
江水滙為澤瀰漫深萬丈山寺晚鐘鳴湖心明月上¶
　　　晚泊荻港¶
漁艇已收綸斜陽下煙水寂寂掩篷窗坐聴舟人語¶
　　　題畫小景二首¶
山色青於染茅堂背郭成陰陰喬木裏疑有讀書聲¶
<pb:KR4h0117_WYG_369-22b>¶
家住清溪口門掩清溪樹溪上多白雲幽人自来去¶
　　　竹棚口¶
君住竹棚口妾家桃花津来往不相識青山應笑人¶
　　　丹陽晚眺¶
春水緑迢迢空江自落潮橋頭兩竿日煙外酒旗飄¶
　　　東風¶
東風吹百草葱蒨滿天涯獨有南山桂依然未着花¶
　　　駿馬二首¶
<pb:KR4h0117_WYG_369-23a>¶
駿馬響金羈蹀躞長安道少年挽雕弓彈落花間鳥¶
駿馬出長堤繁纓鞗革垂相逢休問姓知是羽林兒¶
　　　漾備早行¶
流水黠曲響亂山重疊横行行天欲曙立馬看雲生¶
　　　過浪穹峽¶
幽花懸石壁流水㵼雲根停車試相問只恐是桃源¶
　　　宿觀音山驛¶
溪聲決決流木葉蕭蕭下離人耿不眠寒燈伴長夜¶
<pb:KR4h0117_WYG_369-23b>¶
　　　宿鄧州驛¶
風走落葉聲山犬吠不已披衣夜出户明月照池水¶
　　　姚安分司¶
吟人夜未眠迢迢漏初永起歩山中月疎林露猿影¶
　　　南安分司¶
陰風射紙窗燭影半明滅四野無人聲寒猿嘯霜月¶
　　　維揚弔古¶
草没離宫舊路賒錦帆曾説到天涯孤城日暮東風惡¶
<pb:KR4h0117_WYG_369-24a>¶
落盡庭前綵樹花¶
　　　寄月溪莹僧官二首¶
病来常欲謝朝簪幾度懐師夢裏尋遥想跏趺雙樹底¶
一燈懸影照禪心¶
白雲芳草閉禪闗金磬無聲夕照閑應是定中忘坐久¶
袈裟渾染石苔斑¶
　　　舟回采石夜泊謫仙樓下值雨弗果登¶
謫仙樓下弔詩仙千載風流世共憐煙雨一江無月色¶
<pb:KR4h0117_WYG_369-24b>¶
鯨魚風起浪花圓¶
　　　次韻楊内翰賔筵留詠¶
馬首黄塵十丈飛藍袍今已換緇衣相過只有揚雄宅¶
㡬共談經坐夕暉¶
　　　田舍雜詠為梅庄朱處士題¶
名庄渾似習家園緑樹陰陰靜掩門昨夜溪南春水漲¶
芹絲香處有河豚¶
十角黄牛二頃田新秧蔟蔟徧郊阡卧龍老去無人問¶
<pb:KR4h0117_WYG_369-25a>¶
春雨躬耕足㡬年¶
不逐漁舟覓水源繞溪花竹自成村青山遮㫁紅塵路¶
只有詩僧日欵門¶
載酒看山湖上歸西風吹冷薜蘿衣水田刈盡雲千頃¶
無數牛羊草正腓¶
　¶
　¶
　¶
<pb:KR4h0117_WYG_369-25b>¶
　¶
　¶
　¶
　¶
　¶
　¶
　¶
　石倉歴代詩選巻三百六十九¶
