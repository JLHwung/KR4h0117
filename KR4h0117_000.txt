# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:09.381846
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 提要
<pb:KR4h0117_WYG_000-1a>¶
欽定四庫全書　　　　　集部八¶
　石倉厯代詩選　　　　　總集類¶
　　提要¶
　　　　(臣/)等謹案石倉厯代詩選五百六巻明曹學¶
　　　　佺編學佺有周易可説别著録是編所選厯¶
　　　　代之詩上起古初下迄於明者也凡古詩十¶
　　　　三巻唐詩一百巻拾遺十巻宋詩一百七巻¶
　　　　金元詩五十巻明詩初集八十六巻次集一¶
<pb:KR4h0117_WYG_000-1b>¶
　　　　百四十巻舊一名十二代詩選然漢魏晉宋¶
　　　　南齊梁陳魏北齊周隋實十一代既錄古逸¶
　　　　乃綴於八代之末又併五代於唐併金於元¶
　　　　於體例名目皆乖剌不合故從其板心所題¶
　　　　稱厯代詩選於義為諧所選雖巻帙浩博不¶
　　　　免傷於糅襍然上下二千年間作者皆畧存¶
　　　　梗槩又學佺本自工詩故所去取亦大都不¶
　　　　乖風雅之㫖固猶勝貪多務得細大不捐者¶
<pb:KR4h0117_WYG_000-2a>¶
　　　　金代惟録元好問一人頗為疎漏意其時毛¶
　　　　晉所刋中州集河汾諸老詩猶未盛行故學¶
　　　　佺未見歟其列於元詩之首亦以一代祗一¶
　　　　人不能成集也據千頃堂書目學佺所録明¶
　　　　詩尚有三集一百巻四集一百三十二巻五¶
　　　　集五十二巻六集一百巻今皆未見殆已散¶
　　　　佚然明自萬厯以後繁音側調變而愈逺故¶
　　　　論者等諸自鄶無譏是本止於嘉隆正為明¶
<pb:KR4h0117_WYG_000-2b>¶
　　　　詩之極盛其三集以下之不存正亦不足惜¶
　　　　矣乾隆四十五年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
