# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.608188
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷五十六
<pb:KR4h0117_WYG_056-1a>¶
欽定四庫全書¶
　石倉歴代詩選巻五十六¶
　　　　　　　　　　　　明　曹學佺　編¶
　中唐十¶
　　劉禹錫(字夢得/中山人)¶
　　　雜興學阮公體¶
朔風悲老驥秋霜動鷙禽出門有逺道平野多層隂滅¶
沒馳絶塞振迅拂華林不因感衰節安能激壯心¶
<pb:KR4h0117_WYG_056-1b>¶
　　　武夫詞¶
武夫何洸洸衣紫襲絳裳借問胡為爾列校在鷹揚依¶
倚將軍勢結交少年場探丸害公吏袖刅妬名倡家産¶
既不事顧盼自生光醉歌髙樓上袒裼大道傍昔為編¶
戸人秉耒甘哺糠今來從軍樂躍馬飫膏梁猶思風塵¶
起無種取侯王¶
　　　萋兮吟¶
天涯浮雲生争蔽日月光窮巷秋風起先摧蘭蕙芳萬¶
<pb:KR4h0117_WYG_056-2a>¶
貨列旗亭恣心注明璫名髙毁所集言巧智難防多謂¶
行大道斯須成太行莫吟萋兮什徒使君子傷¶
　　　經伏波神祠¶
䝉䝉篁竹下有路上壺頭漢壘麏鼯鬪蠻溪霧雨愁懐¶
人敬遺像閲世指東流自負霸王略安知恩澤侯鄉園¶
辭石柱筋力盡炎州一以功名累翻思馬少游¶
　　　登司馬錯故城¶
將軍將秦師西北奠遐服故壘清江上蒼煙晦喬木登¶
<pb:KR4h0117_WYG_056-2b>¶
臨值蕭辰周覽壯前躅塹平陳葉滿墉髙秋蔓緑廢井¶
抽寒菜毁臺生穭榖耕人得古器宿雨多遺鏃楚塞鬱¶
重叠蠻溪紛詰曲留此數仞基幾人傷逺目¶
　　　觀舞柘枝一首¶
胡服何葳蕤僊僊登綺墀神颷獵紅蕖龍燭然金枝垂¶
帯覆纎腰安細當嫵眉翹袖中繁鼓傾眸遡華榱燕秦¶
有舊曲淮南多冶詞欲見傾城處君㸔赴節時¶
　　　步出武陵東亭臨江寓望¶
<pb:KR4h0117_WYG_056-3a>¶
鷹至感風候霜餘變林麓孤颿帯日來寒江轉沙曲戍¶
遥旗影動津晚櫓聲促月上彩霞收漁歌逺相續¶
　　　為郎分司寄上都同舍¶
籍通金馬門身在銅駝陌省闥晝無塵宫樹逺凝碧荒¶
街深淺流古渡潺湲石惟有嵩丘雲堪誇蚤朝客¶
　　　請告東歸發霸橋郤寄諸僚友¶
征途出霸涘回首傷如何故人雲雨散滿目山川多行¶
車無停軌流景同迅波前歡漸成昔感歎益悲歌¶
<pb:KR4h0117_WYG_056-3b>¶
　　　秋晚題湖城驛上池亭¶
秋次池上館林塘照南榮塵衣紛未觧幽思浩巳盈風¶
蓮墜故蕚露菊含晚英恨為一夕客愁聴晨雞鳴¶
　　　寄陜州姚中丞¶
八月天地肅二陵風雨收旌旗闕下來雲日闗東秋禹¶
跡想前事漢臺餘故丘徘徊襟帶地左右帝王州留滯¶
悲昔老恩光榮徹侯相思望棠樹一寄商聲謳¶
　　　團扇歌¶
<pb:KR4h0117_WYG_056-4a>¶
團扇復團扇奉君清暑殿秋風入庭樹從此不相見上¶
有乗鸞女蒼蒼網蟲徧明年入懷袖别是機中練¶
　　　宜城歌¶
野水遶空城行塵起孤驛荒臺側生樹石碣陽鐫額靡¶
靡度人行温風吹宿麥¶
　　　順陽歌¶
朝辭官軍驛前望順陽路野水入荒墳秋蟲鏤宫樹曽¶
聞天寳末胡馬西南騖城守魯將軍㧞城從此去¶
<pb:KR4h0117_WYG_056-4b>¶
　　　莫傜歌¶
莫傜自生長名字無符籍市易雜鮫人㛰姻通木客星¶
居占泉眼火種開山脊夜渡千仞谿含沙不能射¶
　　　送春曲¶
春巳暮冉冉如人老映葉見殘花連天是青草可憐桃¶
與李從此同桑棗¶
春景去此去何時回逰人千萬眼落日上髙臺寂寞繁¶
花盡流鶯歸不來¶
<pb:KR4h0117_WYG_056-5a>¶
　　　百花行¶
長安百花時風景宜輕薄無人吝沽酒何處不張樂春¶
風連夜動微雨凌曉濯紅熖出墻頭雪光映樓角繁紫¶
韻松竹逺黄繞籬落臨路不勝愁輕飛一何託滿庭蕩¶
魂魄照簾成丹渥爛熳嗾顛狂飄零勸行樂時節易晼¶
晩清隂覆池閣惟有安石榴當軒慰寂寞¶
　　　别友人後得書因以詩贈¶
前時送君去揮手青門橋路轉不相見猶聞馬蕭蕭今¶
<pb:KR4h0117_WYG_056-5b>¶
得出闗書行塵日巳遥春還遲君至共纈芳蘭苕¶
　　　送元曉上人歸稽亭¶
重疊稽亭路山僧歸獨行逺峰斜日影本寺舊鐘聲徒¶
侣問新事煙雲合别情應誇乞食處蹋徧鳳凰城¶
　　　虎丘寺路宴¶
青林虎丘寺林際翠微路立見山僧來遥從鳥飛處兹¶
峰淪寳玉千載惟丘墓埋劒人空傳鑿山龍巳去捫蘿¶
披蘙薈路轉夕隂遽虎嘯崖谷寒猿鳴松杉暮徘徊北¶
<pb:KR4h0117_WYG_056-6a>¶
樓上江海窮一顧日映千里帆鵶歸萬家樹蹔因惬所¶
適果得捐外慮庭暗棲還雲簷香滴甘露久迷空寂理¶
多為聲華故永欲投此山餘生豈能誤¶
　　　過栁州余登陸赴連州後五年余從故道比桂¶
　　　　嶺至前别處而君沒于南山中因賦詩以投¶
　　　　弔¶
憶昨與故人湘江㟁頭别我馬映林嘶君颿轉山滅馬¶
嘶循故道颿滅如流電千里江蘺春故人今不見¶
<pb:KR4h0117_WYG_056-6b>¶
　　　謝樂天聞新蟬見贈¶
碧樹鳴蟬後煙雲改容光瑟然引秋氣芳草日夜黄夾¶
道喧古槐臨池思垂楊離人下憶淚忠士激剛腸昔聞¶
阻山川今聴同匡牀人情便所遇音韻豈殊常因之比¶
笙竽送我逰醉鄉¶
　　　和樂天秋涼閒卧¶
暑退人體輕雨餘天色改荷珠貫索斷竹粉殘妝在髙¶
僧埽室請逸客登樓待槐栁漸蕭踈閒門少光彩¶
<pb:KR4h0117_WYG_056-7a>¶
　　　和竇中丞晩入容江作¶
漢郡三十六鬱林東南遥人倫選清臣天外頒詔條桂¶
水步秋浪火山凌霧朝分圻辨風物入境聞謳謡莎岸¶
見長亭煙林隔麗譙日落舟益駛川平旗自飄珠浦逺¶
明滅金沙晴動揺一吟道中作離思懸層霄¶
　　　春日寄楊八唐州¶
淮西春草長淮水逶迤光燕入新村路人耕舊戰塲可¶
憐行春守立馬㸔斜桑¶
<pb:KR4h0117_WYG_056-7b>¶
　　　題淳于髠墓¶
生為齊贅壻死作楚先賢應以客卿葬故臨官路邉寓¶
言本多興放意能合權我有一石酒置君墳樹前¶
　　　城西行¶
城西簇簇三叛族叛者為誰蔡吴蜀中使提刀出禁來¶
九衢車馬轟成雷臨刑與酒桮未覆仇家白官先請肉¶
守吏能然董卓臍飢烏來覘桓𤣥目城西人散秦街平¶
雨洗血痕春草緑¶
<pb:KR4h0117_WYG_056-8a>¶
　　　競渡曲¶
沅江五月平隄流邑人相將浮綵舟靈均何年歌巳矣¶
哀謡振檝從此起揚帆撃節雷闐闐亂流齊進聲轟然¶
蛟龍得雨鬐鬛動螮蝀飲河形影聨刺史臨流塞翠幃¶
掲竿命爵分雄雌先鳴餘勇争鼓舞未至銜枚顔色沮¶
百勝本自有前期一飛由來無定所風俗如狂重此時¶
縱觀雲委江之湄䌽旗夾㟁照鮫室羅襪凌波呈水嬉¶
曲終人散空愁暮招屈亭前水東注¶
<pb:KR4h0117_WYG_056-8b>¶
　　　觀八陣圖¶
軒皇傳上畧蜀相運神機水落魚蛇出沙平鵞鸛飛波¶
濤無動勢鱗介避餘威㑹有知兵者臨流指是非¶
　　　宿誠禪師山房題贈¶
宴坐白雲端清江直下㸔來人望金刹講席繞香壇虎¶
嘯夜林動鼉鳴秋澗寒衆音徒起滅心在静中觀¶
　　　秋日送客至潛水驛¶
候吏立沙際田家連竹溪楓林社日鼔茅屋午時雞雀¶
<pb:KR4h0117_WYG_056-9a>¶
噪晩禾地蝶飛秋草畦驛樓宫樹近疲馬再三嘶¶
　　　送趙中丞自司金外郎轉官参山南令狐僕射¶
　　　　幕府¶
緑樹滿褒斜西南蜀路賖驛門臨白杜縣道過黄花相¶
府開油幕門生逐絳紗行㸔布政後還從入京華¶
　　　送河南皇甫少尹赴絳州¶
祖帳臨周道前旌指晉城午橋羣吏散亥字老人迎詩¶
酒同行樂分離始見情從兹洛陽社吟詠欠書生¶
<pb:KR4h0117_WYG_056-9b>¶
　　　送盧處士歸蒿山别業¶
世業嵩山隠雲深無四隣藥爐燒姹女酒甕貯賢人曉¶
日華隂霧秋風函谷塵送君從此去鈴閣少談賔¶
　　　同樂天和微之深春¶
何處深春好春深萬乗家宫門皆映栁輦路盡穿花池¶
色連天漢城形象帝車旌旗暖風裏獵獵向西斜¶
　　　新秋對月寄樂天¶
月露發光彩此時方見秋夜涼金氣應天静火星流蛩¶
<pb:KR4h0117_WYG_056-10a>¶
響偏依井螢飛直過樓相知盡白首清景復追逰¶
　　　松江送處州奚使君¶
吴越古今路滄波朝夕流從來别離地能使管絃愁江¶
草帶煙暮海雲含雨秋知君五陵客不羡石門逰¶
　　　題招隠寺¶
隠士遺塵在髙僧精舍開地形臨渚斷江勢觸山迴楚¶
野花多思南禽聲例哀殷勤最髙頂閉却望鄉來¶
　　　思歸寄山中友人¶
<pb:KR4h0117_WYG_056-10b>¶
蕭條對秋色相憶在雲泉木落病身死潮平歸思懸凉¶
鐘山頂寺暝火渡頭船此地非吾土淹留又一年¶
　　　竇朗州見示與澧州元郎中早秋贈答命同作¶
隣境諸侯同舍郎芷江蘭浦限無梁秋風門外旌旗動¶
曉露庭中橘柚香玉簟微涼宜白晝金笳入暮應清商¶
騷人昨夜聞鶗鴂不歎流年惜衆芳¶
　　　衢州徐員外使君遺以縞紵兼竹書箱因成一¶
　　　　篇用答佳貺¶
<pb:KR4h0117_WYG_056-11a>¶
爛柯山下舊仙郎列宿來添婺女光逺放歌聲分白紵¶
知傳家學與青箱水朝滄海何時去蘭在幽林亦自芳¶
聞道天台有遺愛人將琪樹比甘棠¶
　　　松滋渡望峽中¶
渡頭輕雨灑寒梅雲際溶溶雪水來夢渚草長迷楚望¶
夷陵土黒有秦灰巴人淚應猿聲落蜀客船從鳥道回¶
十二碧峰何處所永安宫外是荒臺¶
　　　秋日題竇員外崇徳里新居¶
<pb:KR4h0117_WYG_056-11b>¶
長愛街西風景閒到君居處暫開顔清光門外一渠水¶
秋色墻頭數㸃山踈種碧桃通月朗多栽紅藥待春還¶
莫言堆案無餘地認得詩人在此間¶
　　　尉遲郎中見示自南遷牽復却至洛城東舊居¶
　　　　之作因以和之¶
曾遭飛語十年謫新受恩光萬里還朝服不妨逰洛浦¶
郊園依舊㸔嵩山竹含天籟清商樂水遶庭臺碧玉環¶
留作功成身退地如今只是暫時閒¶
<pb:KR4h0117_WYG_056-12a>¶
　　　酬朗州崔員外與任十四兄侍御同過鄙人舊¶
　　　　居見懷之什時守吴郡¶
昔日居隣招屈亭楓林橘樹鷓鴣聲一辭御苑青門去¶
十見蠻江白芷生自此曽沾宣室召如今還守闔閭城¶
何人萬里能相憶同舍仙郎與外兄¶
　　　赴蘄州李郎中赴任¶
楚關蘄水路非賖東望雲山日夕嘉薤葉照人呈夏簟¶
松花滿盌試新茶樓中飲興因明月江上詩情為晚霞¶
<pb:KR4h0117_WYG_056-12b>¶
北地交親長引領蚤將𤣥鬂到京華¶
　　　酬竇員外郡齋宴客偶命柘枝因見竒伎兼呈¶
　　　　張十一院長元九侍郎¶
分憂餘刃又從公白羽胡牀嘯詠中䌽筆臨戎矜倚馬¶
華堂留客㸔驚鴻渚宫油幕方髙步澧浦甘棠有㡬藂¶
若問騷人何處所門門寒水落江楓¶
　　　謝竇員外旬林早涼見示詩¶
新秋十日澣朱衣鈴閣無聲公吏歸風韻漸髙梧葉動¶
<pb:KR4h0117_WYG_056-13a>¶
露光初重槿花稀四時冉冉催容鬂三爵醺醺忘是非¶
更報明朝池上酌人知太守字𤣥暉¶
　　　酬浙東李侍郎越州春晚即事長句¶
越中靄靄繁華地秦望峰前禹穴西湖草初生邉雁去¶
山花半謝杜鶻啼青油晝巻臨髙閣紅斾晴翻繞古堤¶
明日漢庭徴舊徳老人争出若耶溪¶
　　　再授連州至衡陽酬栁栁州贈别¶
去國十年同赴召渡江千里又分岐重臨事異黄丞相¶
<pb:KR4h0117_WYG_056-13b>¶
三黜名慙栁士師歸目併随回雁盡愁腸正遇斷猿時¶
桂江東過連山下相望長吟有所思¶
　　　懷妓¶
玉釵重合兩無縁魚在深潭鶴在天得意紫鸞休舞鏡¶
能言青鳥罷銜牋金盆巳覆難收水玉枕長拖不續絃¶
若向蘼蕪山下過遥將紅淚灑窮泉¶
　　　巫山女神廟¶
巫山十二鬱蒼蒼片石亭亭號女郎曉霧乍開疑巻幔¶
<pb:KR4h0117_WYG_056-14a>¶
山花欲謝似殘妝星河好夜聞清佩雲雨歸時帶異香¶
何事神仙九天上人間來就楚襄王¶
　　　栁絮¶
飄颺南陌起東隣漠漠濛濛好度春花巷暖随輕舞蝶¶
玉樓晴拂艶妝人縈迴謝女題詩筆㸃綴陶公漉酒巾¶
何處好風徧似雪隋河隄上古江津¶
　　　送曺處士歸越中舊隠詩¶
行盡瀟湘萬里餘少逢知巳憶吾廬數間茅屋閒臨水¶
<pb:KR4h0117_WYG_056-14b>¶
一盞秋燈夜讀書地逺何當隨計吏榮成終自詣公車¶
剡中若問連州事惟有千山畫不如¶
　　　自江陵沿流道中¶
三千三百西江水自古如今要路津月夜歌謡有漁父¶
風天氣色屬商人沙村好處多逢寺山葉紅時覺勝春¶
行到南朝征戰地古來名將盡為神¶
　　　魚復江中¶
扁舟盡室貧相逐白髮藏冠鑷更加逺水自澄終日緑¶
<pb:KR4h0117_WYG_056-15a>¶
晴林長落過春花客情浩蕩逢鄉語詩意留連重物華¶
風檣好住貪程去斜日青帘背酒家¶
　　　酬竇員外使君寒食日途次松滋渡先寄示四¶
　　　　韻¶
楚鄉寒食橘花時野渡臨風駐䌽旗草色連雲人去住¶
水紋如縠燕差池朱輪尚憶羣飛雉青綬初懸左顧龜¶
非是湓城白司馬水曹何事與新詩¶
　　　樂天少傅五月長齋廣延緇徒謝絶文友坐成¶
<pb:KR4h0117_WYG_056-15b>¶
　　　　暌間因以戲之¶
五月長齋戒深居絶送迎不離通徳里便是法王城舉¶
目皆僧事全家少俗情精脩無上道結念未來生賔閤¶
緇衣占書堂信鼓鳴戲童為塔像啼鳥學經聲暗網籠¶
歌扇流塵暗酒鐺不知何處道作佛幾時成¶
　　　和楊侍郎初至彬州記事書情題郡齋八韻¶
旌節下朝臺分圭從北回城頭鶴立處驛樹鳳棲來舊¶
路芳塵在新恩驛騎催里閭風偃草鼓舞忭成雷吏散¶
<pb:KR4h0117_WYG_056-16a>¶
山禽囀庭香夏蘂開郡齋堪四望壁記有三台人訝徴¶
黄晚文非弔屈哀一吟梁父曲知是卧龍才¶
　　　題夀安甘霖館¶
公館似仙家池清竹逕斜山禽忽驚起衝落半巖花¶
　　　紀南歌¶
風煙紀南城塵土荆門路天寒多獵騎走上樊姬墓¶
　　　秋風引¶
何處秋風至蕭蕭送雁羣朝來入庭樹孤客最先聞¶
<pb:KR4h0117_WYG_056-16b>¶
　　　館娃宫在舊郡西南硯石山上瞰姑蘇臺傍有¶
　　　　采香逕梁天監中置佛寺曰靈嵓即故宫也¶
　　　　信為絶境因賦一章¶
月殿移椒壁天花代舜華惟餘采香徑一帯入山斜¶
　　　罷和州逰達康¶
秋水清無力寒山暮多思官閒不計程徧上南朝寺¶
　　　元和甲午嵗詔書盡徵江湘逐客余自武陵赴¶
　　　　京宿于都亭有懐續來諸君子¶
<pb:KR4h0117_WYG_056-17a>¶
雲雨江湘起困龍武陵樵客躡仙蹤十年楚水楓林下¶
今夜初聞長樂鐘¶
　　　石頭城¶
山圍故國周遭在潮打空城寂寞回淮水東邉舊時月¶
夜深還過女墻來¶
　　　臺城¶
臺城六代競豪華結綺臨春事最奢萬戸千門成野草¶
祗縁一曲後庭花¶
<pb:KR4h0117_WYG_056-17b>¶
　　　生公講堂¶
生公說法鬼神聴身後空堂夜不扄髙坐寂寥塵漠漠¶
一方明月可中庭¶
　　　江令宅¶
南朝詞臣北朝客歸來惟見秦淮碧池臺竹樹三畆餘¶
至今人道江家宅¶
　　　聴舊宫中樂人穆氏唱歌¶
曽隨織女渡天河記得雲間第一歌休唱貞元供奉曲¶
<pb:KR4h0117_WYG_056-18a>¶
當時朝士巳無多¶
　　　與歌者何戡¶
二十餘年别帝京重聞天樂不勝情舊人惟有何戡在¶
更與殷勤唱渭城¶
　　　隄上行二首¶
酒旗相望大隄頭隄下連檣隄上樓日暮行人争渡急¶
槳聲幽軋滿東流¶
江南江北望煙波入夜行人相踏歌桃葉傳情竹枝怨¶
<pb:KR4h0117_WYG_056-18b>¶
水流無限月明多¶
　　　蹋歌詞二首¶
桃蹊栁陌好經過燈下妝成月下歌為是㐮王故宫地¶
至今猶自細腰多¶
新詞宛轉逓相傳振袖傾鬟風露前月落烏啼雲雨散¶
逰童陌上拾花鈿¶
　　　阿嬌怨¶
望見葳蕤舉翠華試開金屋掃庭花須㬰宫女傳來信¶
<pb:KR4h0117_WYG_056-19a>¶
言幸平陽公主家¶
　　　楊栁枝詞¶
煬帝行宫汴水濵數株殘栁不勝春晚來風起花如雪¶
飛入宫墻不見人¶
　　　洛中春末送杜録事赴蘄州¶
開樽花下長相見明日忽為千里人君過午橋回首望¶
洛城猶自有殘春¶
　　　和樂天春詞¶
<pb:KR4h0117_WYG_056-19b>¶
新妝宜面下朱樓深鎖春光一院愁行到中庭數花朶¶
蜻蜓飛上玉搔頭¶
　　　酬馬大夫登涯口戌見寄¶
新辭金印拂朝纓臨水登山四體輕猶念天涯未歸客¶
瘴雲深處守孤城¶
　¶
　¶
　石倉歴代詩選巻五十六¶
