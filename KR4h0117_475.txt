# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:22.623449
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百七十五
<pb:KR4h0117_WYG_475-1a>¶
欽定四庫全書¶
　石倉歴代詩選巻四百七十五¶
　　　　　　　　　　　　明　曹學佺　編¶
　明詩次集一百九¶
　　陳洪謨¶
　　　宿興隆有感次韻¶
行行夜郎界冉冉夏初時家山念非逺斗杓已屢移所¶
苦道路險歩屧凌廞&KR0146;草淫與溪瘴睇望迷津涯單車¶
<pb:KR4h0117_WYG_475-1b>¶
日南指奔馬倐西馳悲笳隠新調塵夢牽遐思野人正¶
東作殷勤飾鎡基化工愛長養嘉禾貴蕃滋常恐風霾¶
至良農須自持¶
　　　去金馬闗别二司諸同寅¶
我來庚辰初萬里動遐思豈不惜薄劣君命胡敢違明¶
明國常憲奉敭臣之宜矧兹荒服外人心還澆漓賄成¶
放以寵刑政日紛披我材本樗櫟所志良不卑願言傚¶
前哲明允人乃依舒慘一以理而敢乗之私苞苴與女¶
<pb:KR4h0117_WYG_475-2a>¶
謁赫赫天鑒兹任重道更逺心役神已疲所幸僚寀賢¶
日夕相夹持寡過雖未能勵行真有資脂轄忽東往寧¶
免負乗譏諸君並才俊矯矯麟鳳姿神堯起唐服萬國¶
開重離拔茅憶連茹以次升鼎彛祖鞭謬先着臨岐増¶
忸怩把酒不能别貢言非諛詞明朝渺南北曷負同心¶
期¶
　　　撫州舟中¶
使旌向明發戒舟遵江津豈不愛飛鞚念此民力勤天¶
<pb:KR4h0117_WYG_475-2b>¶
風若相助片㠶無逡廵兩日亦短晷倐踰盱江濵不聞¶
烝徒苦且逺車馬塵一念豈有濟作則由吾身充類冀¶
同志吾言非矯情¶
　　　潯陽留别¶
新秋雨初歇草木生㣲凉汎汎鄱湖水相送意更長旬¶
日已云乆對語傾衷腸名山同追尋古洞還趨蹌把酒¶
不成醉仰眎鴻雁翔霎然浮雲起白日将廻光貞蘭植¶
空谷嵗晚為誰芳相信不在跡千里能無忘¶
<pb:KR4h0117_WYG_475-3a>¶
　　　登九江希庾樓¶
新樓極虚敞竹樹還隂森何意塵囂中有景如山林逺¶
人欲逺覽小構依孤岑飛甍捲朝霧疎簾含清潯我来¶
坐移晷泠然風滿襟煩敲已蕩滌杯斚勞重斟江山足¶
清賞孤興動豪唫昔人盛風致流傳猶及今清談豈足¶
貴保障應同心名樓義在此良賈真蔵深¶
　　　逰君山值大風¶
泛泛古城隅中流極凝睇擊楫時奮昻十已六七際風¶
<pb:KR4h0117_WYG_475-3b>¶
伯何飄揺隂雲極排翳白日将無光飛沙觸人眥濁浪¶
抛幾尋船欹柁難捩吁嗟湘君祠咫尺不可濟重華去¶
已逺即此亦云契悠悠百世心瞻望增泗涕事變難預¶
防對靣成乖戾風乎無太勞天道終開霽¶
　　　赴召荆南道中偶成¶
通宵雨不歇及晨乃㣲晴輕隂散天末風細沙堤平揚¶
旌上官道白露猶縦横前驅夾弓弩矛㦸何光明鼔角¶
厲音響徤馬還嘶鳴趨召靡敢後稽首瞻神京豈不惜¶
<pb:KR4h0117_WYG_475-4a>¶
衰朽殊恩難荷承朴忠固有素勉旃惟兹行¶
　　　宿趙州¶
曉發内丘縣暮投鄗城館天寒霜滿林路修日云短燈¶
火已深更虚堂月華滿隠几欲無言小酌銀缸淺豈不¶
惜衰頽君命義難緩明朝又欒城應鐘月初澣¶
　　　真定值雪有感¶
孟冬纔初旬飛雪遽如是㣲聞夜窗鳴及晨忽盈砌古¶
樹垂寒枝亞亞瓊瑶綴煙靄如雲屯咫尺迷城市須臾¶
<pb:KR4h0117_WYG_475-4b>¶
風怒號入靣勁如刺僕夫聲嗷嗷兹惟凶荒歳枵腹巳¶
連朝鶉衣近復敝溝壑死不免凍餒何足計吾聞心惻¶
然此地人多累南方當此時和煦如春氣辛勤事耰鋤¶
衣食亦不匱雖遇水旱年倉庾猶有備今我過諸州亦¶
聞發賑濟貧者未霑粟富者已盈笥従來救荒難十百¶
纔一二朂哉諸有司輯寧尚加意¶
　　　望君山和二山中丞韻¶
櫂歌動雲表波光盪斜陽一碧餘萬頃心目共徜徉浮¶
<pb:KR4h0117_WYG_475-5a>¶
萍露水靣逺睇縈寸腸叢林集重翳蘭芷揚餘芳路疑¶
蓬島隔地引銀河長古祠委丘莽瓣香無由将翠華去¶
不返涕痕留疎篁此念貫今古麟囿兼鳳岡亨嘉本難¶
再人事多䲭張睠言憂樂懐哲士空自傷春深樹影合¶
綠葉繁桄榔臨風更興歎浮世非真忘¶
　　　白帝城¶
灔澦堆下白浪走舟師膽落蛟龍吼赤甲山髙雲接天¶
蒼厓翠壁排重闗地形似此真竒絶按壘猶聞路人說¶
<pb:KR4h0117_WYG_475-5b>¶
虎視中原力有餘恃險欺天計非得君不見左孟門右¶
太行周師躍馬如康荘東函谷西漢中楚人一炬三月¶
紅従來地形不足數西京大業起農畆區區莫訝子陽¶
蛙猶勝王郎作威斗¶
　　　東湖書院為都憲吴公作次東塘侍御韻¶
大雲山色繞晴湖湖邊掩映皆楸梧便従此地構精舍¶
囘首湘山非故吾胸襟浩蕩湖亭小萬巻圖書讀來少¶
下探濓洛上勛華墜緒茫茫尋未了廟堂事業本優為¶
<pb:KR4h0117_WYG_475-6a>¶
寒谷須勞衍律吹従來學道貴兼善聖代伊周今復誰¶
　　　黄鶴樓次西涯閣老韻簡中丞秦公¶
細雨江城秋澹泊一樽何處堪携鶴選勝重來近十年¶
虚樓視昔還恢廓兩山矗立誰疏鑿萬壑驚趨猶脉絡¶
壮勢平吞白帝城寒光逺帶湘妃閣雕甍繡闥俯蒼峰¶
水波揺洩芙蓉宫幾家絃管廛居密千里舟航貢道通¶
鐵笛聲孤時對月蒲㠶影亂晚随風迎門花鼔來僊客¶
入畫青蓑羡釣翁把袂同逰皆國彦錦席髙張叨我半¶
<pb:KR4h0117_WYG_475-6b>¶
凭欄觸景各抽毫摛詞誰復過王翰楣間髙扁少師章¶
海若天吴駭吾見中丞更續郢中歌玉斚瓊杯照人靣¶
况說綏懐動隠憂民情吏治精而練二公聲望将無同¶
屹屹斯樓並霄漢¶
　　　宿金山寺¶
金山突兀江心起上無依附下無底逺觀疑若一萍浮¶
近看還将三島擬我無南楚夙傾心兹來喜值天宇清¶
浄練平鋪去航穏霎時樓閣開雙晴衲子持香導吾上¶
<pb:KR4h0117_WYG_475-7a>¶
水石蒼茫鏡中像纔臨嵓洞覺窈深復到禪堂愛軒朗¶
坐來風日更恬熈共摘山花勸酒巵中泠泉甘我自酌¶
萬斛塵土蠲無遺轉頭忽見隂雲布共出寺門覔歸路¶
白浪乗風勢蹴天青黿挟雨聲如怒舟人艤㟁不敢撑¶
瞬息上下俱沈㝠我亦退歸寺中宿復聽山僧夜講經¶
因思一日隂晴異咫尺甕城如夢寐楚中亦有岳陽樓¶
後樂先憂記應是¶
　　　賀聞山先生生旦用韻¶
<pb:KR4h0117_WYG_475-7b>¶
華堂錦瑟傳纎手簷鵲飛雙鶴鳴九玉壺滿泛長生酒¶
持來再拜為公夀頌比岡陵随衆口况添葭莩復年友¶
噱飲何妨杯似斗金盤縷切氷絲藕君家本是文章藪¶
棣萼荆花照軒牖鵾鵬運海力能負龍馬行空聲正吼¶
遐齡擬出彭喬右維嶽降神生豈偶商巖霖雨還屬某¶
渭水熊羆兆非後我醉放歌日巳酉濃墨大書愧如帚¶
哄堂一笑兒童走黄鐘之側鳴瓦缶乗興更欲開餘瓿¶
　　　戲答禽語¶
<pb:KR4h0117_WYG_475-8a>¶
　　秦晉山中有鳥鳴曰得過且過遇深冬毛羽落則¶
　　云云至春又鳴曰鳳凰不如我俗名寒號蟲¶
得過且過朔風吹巢巢欲破幸爾一枝尚未堕啄有殘¶
黍亦不餓霎時春景融毛羽無㸃涴千仞光輝還只那¶
人生富貴皆儻來百嵗康强能幾箇得也過不得也過¶
　　楚蜀春間有鳥鳴曰甜也喫苦也喫盖反舌類也¶
甜也喫苦也喫有鳥飛鳴胡棘棘世情冷煖爾所知口¶
腹至㣲何足惜餓采西山薇醉飽墦間食九鼎鴻毛須¶
<pb:KR4h0117_WYG_475-8b>¶
自擇甜也得苦也得¶
　　　梁燕二首¶
紫燕重來日青春欲半時泥融巢未葺風細語還遲豈¶
戀華軒穏應懐故主知夙心異蜂蝶冷煖逐花枝¶
對語音還滑幽飛態自生樓簷營壘易舞席落花輕皎¶
月莊姜恨廻風漢后情等閑春意滿哺子巳雙成¶
　　　善巻古壇¶
枉山稱福地郡乗託髙名無意居宸極何心來楚荆林¶
<pb:KR4h0117_WYG_475-9a>¶
深青嶂合壇逈白雲横民化應成俗今猶少宦情¶
　　　伏波遺廟¶
廟祀何年始今惟古壘存疆場功自著風雨晝長昬馬¶
革還初志明珠信浪言如何漢英主猶有綘侯寃¶
　　　橘洲晚霽¶
嘉樹何年植秋風萬頃黄寒沙頻弄影落日逺浮光錫¶
貢珍堪擬侯封富莫强孔明亦貽後負郭只田桑¶
　　　莱公甘泉¶
<pb:KR4h0117_WYG_475-9b>¶
古寺一掬水孤臣萬里心國恩終不負帝赫若為臨勝¶
地神應秘髙風世所欽匪人亦饕酌聲迹自消沈¶
　　　喜雨次吴貳守韻¶
好雨朝如注簷聲徹夜同鵓鳩鳴更急蟻子穴猶封物¶
荷回枯力人誇斵鼻工至誠元易感不在話言中¶
　　　丁亥除夕¶
此夕真堪惜相催又一年燒燈聊共坐酌酒向誰先爆¶
竹聲傳急梅花影對偏詰朝拜正旦舉手賛堯天¶
<pb:KR4h0117_WYG_475-10a>¶
　　　春日西郊¶
河洑闗初啓荷塘路轉幽春深林樹合雨過野雲流老¶
眼花揺落吟懐鳥唱酬夕陽山色好歸騎更淹留¶
城西三舍地野老百年心别去時何邁遷來日未深山¶
川應協吉竹樹漸成隂登覽當春暮泠然風滿襟¶
　　　答滇士張愈光春日韻¶
楚中春巳動江館夜還風才埒凌雲客情兼失馬翁化¶
工聊戲劇吾道此開通㑹展天池翼相看鬢未蓬¶
<pb:KR4h0117_WYG_475-10b>¶
　　　復周藎臣郡博¶
千里騰驤地重湖暫寄時露桃春未透風栁曉還吹杖¶
劍明初志開尊話舊私吾鄉近傳勝詩問日相遺¶
　　　戊子除夕¶
一年惟此夕相對意茫然飽食還終日豪吟僅數篇人¶
情經嵗改物色向春妍醉裏敲殘局燈花落影偏¶
　　　答張憲副子魚見懐¶
春江横素練霽宇散輕隂軒盖經行逺衡茅入望深鳴¶
<pb:KR4h0117_WYG_475-11a>¶
騶開小隊流水咽孤琴莫訝茶𤓰久髙談慰我心¶
　　　次少華提學桃源韻¶
嚴程聊弭節髙興欲窮源秦晉人何在江山迹故存風¶
聲浮逺嶼月色徧荒村覽勝多竒思摛詞數百言¶
　　　又¶
名繇秦代後地俯鼎江偏桃樹還彌望人家自力田茹¶
芝懐綺老飛笛倣囘僊山逕多豺虎愁聞更幾年¶
　　　荆門卓刀泉廟¶
<pb:KR4h0117_WYG_475-11b>¶
千古英雄淚孤亭土木身松蘿蟠嵗久蘋藻逐時新杖¶
策紆天歩揮刀仄日輪有泉堪飲馬灝氣貫秋旻¶
　　　新野道中遇雨¶
湍陽初遇雨晴霽巳經旬每訝秋還熱今看景一新郵¶
亭風陣急茅舍滴聲頻頗愛吟韀穏渾忘客裏身¶
　　　葉縣過沙河¶
沙河一帶水船受兩三人逺道來良賈㳙流接上津樹¶
聲秋淅瀝山色晚嶙峋獨念民生苦年荒賦役頻¶
<pb:KR4h0117_WYG_475-12a>¶
　　　渡河¶
鄭衛河南北風聲百里聞平成懐禹績郡縣憶秦分徤¶
馬嘶沙墅驚鴻下水濆皇明聲教廣逺近正同文¶
　　　定州曉發¶
晨鐘催曉斾霜落月初沈古陌輪蹄續人家煙樹深皇¶
恩真曠蕩老病日侵尋獨喜天澄霽猶堪試短吟¶
　　　聞蟬¶
此聲頻入耳相對又斜曛露宿渾無累深蔵蔚有文危¶
<pb:KR4h0117_WYG_475-12b>¶
枝愁積雨逸響遏行雲百鳥誰同調覊懐莫可聞¶
　　　見螢火¶
幾㸃疎窗度相看爛有輝分應忘草化意故向人飛隠¶
約緣階砌分明振羽衣煩敲更難寐紈扇為停揮¶
　　　過新興公館¶
宦逰三十載此地鮮經行野渡秋波渺禪堂夜雨聲兹¶
聞公館建人喜路岐平為政須知體前賢論說明¶
　　　贈思州王推官澤¶
<pb:KR4h0117_WYG_475-13a>¶
貴竹人稱逺思州路更偏編氓夷語雜封域楚山連土¶
物丹砂貴公庭綠草妍漳南素門閥愷悌有心傳¶
　　　重到新亭用前韻¶
巳辦扄扉卧今成出郭行雲移江樹影風帶野泉聲對¶
景跨竒絶逢人說治平淹留還日暮歸騎月華明¶
　　　和答二山中丞見懐¶
江城初按節草閣此囘春開甕何妨暮論心欲向晨雲¶
鴻聲振厲沙鳥性沈淪醉裏敲詩案山靈笑濫巾¶
<pb:KR4h0117_WYG_475-13b>¶
　　　又¶
卧病衡茅下欣聞使節來一畨春雨濶千里瘴雲開憂¶
國勤封事安民惜露臺河中應借冦徴詔莫頻催¶
　　　元旦早朝¶
金門初闢鼓聲嚴紫殿髙懸翠羽簾天宇正清還向曙¶
龍顔有喜此遥瞻循環嵗籥三陽啟汪濊恩波萬國沾¶
朝罷羣公多笑語豐年兆慶已先占¶
　　　元夕觀料絲燈¶
<pb:KR4h0117_WYG_475-14a>¶
　　料絲滇出以金齒者勝詢之土人云以瑪瑙紫石¶
　　英諸藥品搗為屑煮腐如粉然必市北方天花菜¶
　　㸃之方凝即繅為絲織如絹状上繪山水人物諸¶
　　色極晶熒可愛流傳京師價亦珍貴以煮料成絲¶
　　為之故名料絲西涯閣老以為繚絲盖傳者之誤¶
　　耳¶
様出滇南逈不同分明天巧屬良工并刀細剪吴江碧¶
宫錦新呈蜀地紅半席分光叨我近清宵真㑹幾家通¶
<pb:KR4h0117_WYG_475-14b>¶
徒聞海外多竒購誰識侯門獨擅功¶
　　　過朱僊鎮謁武穆王廟¶
岳駐朱僊力抗金指陳恢復見胸襟却憐十二金牌詔¶
盡失三千甲士心道濟長城人與敵孔明遺像古垂今¶
東風下馬來瞻拜滿樹啼烏正夕隂¶
　　　長沙道中¶
山路縈廻草樹稠午風輕度鳥聲幽禾苗盡秀初逢雨¶
衫葛㣲凉早報秋旅店曲随流水轉戍樓髙傍暮雲浮¶
<pb:KR4h0117_WYG_475-15a>¶
更聞此地民淳朴女織男耕夜不休¶
　　　又¶
幾年鄉郡說潭州旌節今來亦壮逰青嶂近収衡岳雨¶
滄波遥接洞庭秋誰家簾幙朱垂地到處菑畬綠滿疇¶
幸是聖明文化久夜深閭巷有歌謳¶
　　　謁龍陽尉青公祠¶
　　青公名紋盛蜀人洪武任龍陽典史時邑民負租¶
　　三萬餘石青詣闕請見章三上不報遂自經于登¶
<pb:KR4h0117_WYG_475-15b>¶
　　聞鼓下特命官覈實詔免之仍以一萬三千為額¶
　　民到于今思之因祠祀焉¶
江鄉誰構此堂新香火春秋薦藻蘋當日孤忠陳大義¶
百年殘喘沐深仁史鰌既死尸猶諫東野雖貧業不淪¶
宦轍底今多厚祿幾人行政為疲民¶
　　　大祥後述哀答陳文鳴提學¶
萬苦縈心不可論又看秋色滿郊原孤雲逝水歸何處¶
落月啼烏正繞門養乏㫖甘空往恨教存忠孝是深恩¶
<pb:KR4h0117_WYG_475-16a>¶
因思昔日門墻下道義能令士習敦¶
　　　二¶
過我頻将道義論可堪斜日映秋原茶爐火斷空淹坐¶
松逕風囘欲掩門淚盡尚慚詩句意情深何止故交恩¶
歐公鄉里廬陵是吾省文風已復敦¶
　　　過古樓公館¶
公館依然據古村肩輿再至豈辭煩門前霜葉饒丹色¶
階下寒蕪退綠㾗随處稲粱秋大熟幾家燈火夜初昬¶
<pb:KR4h0117_WYG_475-16b>¶
勞勞塵鞅渾無定囘首湘江有夢魂¶
　　　謁文丞相祠¶
青螺山下相公亭瞻拜遺容仰徳馨百代衣冠知守死¶
一方山水自鍾靈夷齊重義輕周粟李衛貪生拜虜庭¶
讀罷碑隂懐徃事夕陽回首涕如零¶
　　　秋日永寧是縣僻守廵罕有到者¶
草樹縈廻石磴盤仰窺巖穴俯驚湍坤維自設西江險¶
人世虚傳蜀道難滿野黄雲秋正熟連溪翠葆雨初殘¶
<pb:KR4h0117_WYG_475-17a>¶
地窮車馬從来少應笑旄倪夹道看¶
　　　江城别意送李僉憲¶
南浦春光入櫂歌綠楊風軟水生波可知尊酒徘徊處¶
無奈萍蹤聚散何彈鋏馮驩心自壮投機曾母事應訛¶
百年忠孝男兒志報稱還看鬢未皤¶
　　　南安道中¶
百里嚴程兩日間挽舟驅馬亦艱闗數聲鳥過雨初歇¶
幾片花飛春欲還地勢自分江右界嵐光猶識廣中山¶
<pb:KR4h0117_WYG_475-17b>¶
因憐蹤跡天涯遍大道何曾見一斑¶
　　　過桃川宫¶
桃源竒跡古今傳此日来尋草莽間地産桑麻仍舊俗¶
路通車馬自空山苔封小洞門三尺花落前溪水一灣¶
便欲臨風學仙侣丹霄誰見鶴飛還¶
　　　馬底驛夜坐¶
峰巒髙處驛亭斜矮屋寒煙有幾家出壑松風聲淅瀝¶
入窗梅月影交加僕夫笑語争分火候吏殷勤次進茶¶
<pb:KR4h0117_WYG_475-18a>¶
獨坐清宵鄉思渺更依北斗望京華¶
　　　苦雨復郡守韻¶
㝠濛雨意浩無邊望望江門水拍天去馬來牛那辨色¶
滄波白浪競趨田愁聞市桂虚朝㸑更說移床廢夜眠¶
獨喜郡侯能露禱口碑盈路巳先傳¶
　　　又¶
碎竹聲繁到枕邊薄寒真是積隂天窮鄉豈有(闕/)¶
孤宦兼無負郭田冷煖世情随處是蕭條門巷對愁眠¶
<pb:KR4h0117_WYG_475-18b>¶
功成補漏誰堪托煉石従来亦浪傳¶
　　　哭中丞孫公徳成¶
彭蠡腥風六月寒孤臣無地挽狂瀾氣吞僭竊詞應激¶
身繫綱常死亦安必反祿山曽有䟽無庸叔叚孰為端¶
凄凉廣潤門前路老稚呑聲血未乾¶
　　　過桃川次丙子冬韻¶
塵踪何處探仙源晚共漁翁得細論滿地野花桃樹少¶
半山煙雨洞隂繁輪蹄影絡東西路雞犬聲聞逺近村¶
<pb:KR4h0117_WYG_475-19a>¶
更願年登薄徴賦人人温飽即君恩¶
　　　二¶
俗慮暫抛塵鞅外閒情聊寄翠㣲間有無仙跡在何處¶
今古人家住此山水咽笙簧歸石洞雲連屏障倚江灣¶
花飛片片随逰躅莫怪豪唫帶月還¶
　　　山塘道中用韻¶
碧樹蒼厓入逕斜隔溪煙火有人家山村日暝行猶逺¶
花塢春深興轉加野叟引泉頻灌藥園丁燒笋慣供茶¶
<pb:KR4h0117_WYG_475-19b>¶
驅馳不盡憂時恨卻笑年来兩鬢華¶
　　　鎮逺行院有懐¶
三楚山川此地窮夜郎西望古南中百年治教衣冠變¶
萬國梯航道里通芳草郊坰春意藹古槐庭院午隂叢¶
江天渺渺風煙静摧廓應懐范老功¶
　　　渡崇安江奉懐黄山都憲公¶
兵火頻年巳可憐今來江滸有漁船窮猿逺度藤蘿月¶
小犢深耕桑柘煙喜聽虞廷初振旅猶聞范老舊籌邊¶
<pb:KR4h0117_WYG_475-20a>¶
幾囘虎帳論心處坐我春風玉樹前¶
　　　出宣威闗用黄方伯韻¶
貴嶺猿聲已熟聞兩藩南界此中分驪駒尚憶滇南路¶
旌斾遥瞻薊北雲豈有才華清徼服更将衰朽負明君¶
風簷次述非能事淺薄真慚論蜀文¶
　　　新添道中用壁間韻¶
萬木山深聽鳥啼兩行旌斾路東西鶯花影亂青春老¶
象緯光垂碧漢低萬里驚風塵滿目連朝急雨水平堤¶
<pb:KR4h0117_WYG_475-20b>¶
耔耘莫訝農夫苦一枕桑隂稱午栖¶
　　　無題用前韻¶
風囘緱嶺鶯歌巧雨斷巫峰蝶夢迷箧裏春衫香未試¶
袖中秋扇敝猶携塵根漫爾思騎鶴忿蒂憑誰學佩犀¶
獨倚畫欄摘新蕊却憐珠露滿朝畦¶
　　　閒適¶
繞簷晴鵲巳朝曦夢到無懐自起遲白黍每甘(闕/)味足¶
黄花偏喜晚秋宜心能悟聖非躭酒業觧忘機不着棋¶
<pb:KR4h0117_WYG_475-21a>¶
欲抱氷絃傍流水恐煩餘思入詩脾¶
　　　宿白鹿洞¶
五老峰髙世所聞洞名白鹿枕江濆山靈永䕶諸賢迹¶
石室珍藏百代文風静旌旗閒虎豹春囘草木藹煙雲¶
幾年仰止懐應切偶遂登臨又夕曛¶
　　　進賢道中¶
樓船十月下湖東此日西還嵗已窮山館地寒霜在望¶
草橋氷滑雪初融無端世路經行徧有約山靈夢寐通¶
<pb:KR4h0117_WYG_475-21b>¶
獨喜馳驅身尚健不妨題詠采民風¶
　　　廵臨江之瑞州¶
鼓角聲嚴曙色遲滿天霜露拂旌旗松筠閱嵗孤忠在¶
蒲栁先秋兩鬢知俗喜蝸争緣地薄人多菜色為年飢¶
敷揚帝澤全無術逺道隆寒豈足辭¶
　　　東鄉道中¶
兵戈猶憶十年前此日東鄉路不偏車馬終朝聞振策¶
閭閻随處盡炊煙千山木落深冬景古戍鴉啼積雪天¶
<pb:KR4h0117_WYG_475-22a>¶
逺渉豈堪辭鞅掌璽書珍重要敷宣¶
　　　城峡江新縣口占¶
地逺山深憶昔年潢池赤子亦堪憐聖明洞徹貽謀逺¶
父老歡欣向化便江靣縈廻雙澗引天邊拱揖數峰連¶
㣲臣體國思經野此議元成岳牧前¶
　　　逰赤壁赴鄧待御文瑞約¶
千里滄波接素秋偏従豸史得重逰風流詞客今何在¶
霄漢隂雲此尚浮不斷藤蘿緣古樹無心鷗鳥下中州¶
<pb:KR4h0117_WYG_475-22b>¶
銜杯莫厭青山暮燈火相看興轉幽¶
　　　初度發夏口¶
今朝五十四生辰久滯浮名此遂真黄鶴樓頭猶是夢¶
桃花溪上未全貧㣲㳙那補滄溟濶大造能容老病身¶
鼓楫中流還自適菊香飛入酒觥新¶
　　　登岳陽樓¶
此樓飛構自何年作鎮南州勢不偏日暮巴陵雲滿地¶
春深夢澤水連天登臨自古懐興替憂樂憑誰問後先¶
<pb:KR4h0117_WYG_475-23a>¶
短棹秋風聊佇望幾行征雁正孤翩¶
　　　逰君山¶
君山四靣皆湖水遥望巴陵十里餘渺渺煙波無客到¶
隂隂石洞有僧居風清氣朗秋分後虎嘯猿啼月上初¶
獨有含顰無限意幾莖斑竹尚扶疎¶
　　　清明上塚阻雨¶
佳辰苦被風和雨策馬前村不可行十載親容還夢寐¶
百年人世幾清明江鄉嵗歉猶艱食農畆春遲未力耕¶
<pb:KR4h0117_WYG_475-23b>¶
更有垂楊裊煙霧柔條萬縷似愁縈¶
　　　和陸僉憲舉之春日武當宫¶
陽囘大地春光滿路入丹臺眼界寛千里湖山初弭節¶
百年心迹一凭欄雲開石殿星辰逈雨過江門草樹寒¶
莫訝登臨詩筆健清才元是禁林官¶
　　　草亭同周郡博張愈光觀海棠¶
去嵗看花花又謝風神長憶一年餘今朝氣暖開還早¶
萬縷絲垂色亦如猩染綘裠春睡後暈生丹臉酒腥初¶
<pb:KR4h0117_WYG_475-24a>¶
臨流顧影須觴咏莫遣佳人歎索居¶
　　　二¶
靈根海上移來逺艶質還分定恵餘紫縷低垂春正綰¶
清流頻照影誰如紅生笑頬深杯後粉綴啼㾗曉夢初¶
獨有心知逺逰客幾囘題句向茅居¶
　　　三¶
無端景色名花在一種芳心萬縷餘獨立東風神恍若¶
不禁風雨淚紛如睡魂尚怯開筵處笑靨㣲生覽鏡初¶
<pb:KR4h0117_WYG_475-24b>¶
豈為閒情縦詩興要扳春意滿林居¶
　　　四¶
書屋忽驚春雨驟名花真怯曉寒餘身随流水魂應斷¶
帶綰東風力不如麗色總非歌舞日啼㾗還憶别離初¶
春光一瞥仙踪渺欲向蓬萊更卜居¶
　　　送車通判守随州¶
佐郡吾鄉說老成催科撫字喜兼行官遷藩刺新承寵¶
地列春秋舊著名舜井尚聞光燭漢随珠何羡價連城¶
<pb:KR4h0117_WYG_475-25a>¶
憑君卧治攄成績漢傅循良此繼聲¶
　　　大龍留别用壁間韻¶
覽鏡頻看兩鬢蓬山雲舒巻此浮踪禪機已觧忘沙鳥¶
襪線那堪補衮龍情劇西堂懸夜榻夢随雙闕聴晨鐘¶
翩翩白雁秋光𣺌又見前山紫翠重¶
　　　九日道中¶
今朝重九天開霽萬里江山屬勝逰因憶舊年人客至¶
欣看小囿菊花秋氷霜晚節心應契君父深恩分未酧¶
<pb:KR4h0117_WYG_475-25b>¶
獨上髙岡頻振袂清時不數晉風流¶
　　　荆南行館夜坐¶
荆南名郡古稱雄經緯功存禹貢中千里㠶檣吴蜀㑹¶
萬家樓閣水雲通兵籌未試時方靖米價初平嵗亦豐¶
獨坐行臺清不寐雁聲拖雨掠層空¶
　　　别九峰司徒孫公¶
白雲長卧九峰深忽報城居此過臨千里登堂還展拜¶
十年為别自驚心情濃鄉曲杯頻勸天假精神病不侵¶
<pb:KR4h0117_WYG_475-26a>¶
宵旰秪今勞夢卜商巖須仗早為霖¶
　　　博望驛登小亭次韻¶
驛舍何年構此亭登髙小坐有餘清風翻翠竹來淇上¶
雲繞前峰憶洛城瘴海羽書随雁過晨門簫鼓放人行¶
民窮尚說頻年旱田里蕭條乆廢耕¶
　　　葉縣道中¶
春秋此地楚疆場經畫何年入豫方地有古祠稱葉今¶
人懐遺徳說周王路當衝要官還好民苦征繇嵗屢荒¶
<pb:KR4h0117_WYG_475-26b>¶
獨荷皇威今逺被風飇千里絶飛揚¶
　　　固節驛曉發¶
良鄉稽首望京朝五色雲中日正高聖代輿圖過漢晉¶
小臣踪跡本蓬蒿重瞳天表還親覿司馬台階實濫叨¶
羽簉復聮今二紀不堪霜鬢影蕭騷¶
　　　辛夘中秋張灣對月¶
去嵗清光千里共今年風物幾人殊金波泛影随時興¶
夜色生寒積閏餘野泊漸看閶闔逺舟行真與水雲俱¶
<pb:KR4h0117_WYG_475-27a>¶
生平貞素猶堪信皓魄依依正照予¶
　　　重陽過濟水¶
一葦蕭然夕照間淺流還苦路行艱幾畨風雨重陽節¶
數㸃人家栁樹灣野菊有香頻寄目杯樽無酒也開顔¶
餘情待續登髙賦已愧才疎力更慳¶
　　　望太白樓¶
是樓不登二十載此日相過重黯然落木無端秋色老¶
碧天如洗月輪偏竒才尚憶昭陽曲佞舌誰憐貝錦篇¶
<pb:KR4h0117_WYG_475-27b>¶
莫倚回欄歌往事浮雲流水自年年¶
　　　立春後一日元夕值雪¶
昨日春盤初送菜今朝花鼓又張燈天時人事每如此¶
斟酒賦詩還未曾雪下正當和氣㑹梅開偏喜暗香凝¶
朣朧月夕猶堪畫却憶山隂舫可乗¶
　　　送髙節推𢎞望北上¶
場屋當年識俊才吾邦司理固宜哉庭封尺牘民應朴¶
器别盤根刃自恢芝誥一函來闕下蒲帆千尺倚江隈¶
<pb:KR4h0117_WYG_475-28a>¶
從來臺諌須時彦况值敷言路正開¶
　　　黄鶴樓次韻¶
幾年不到層樓上此日重修喜落成細雨城中車馬跡¶
夕陽江上櫂歌聲晴川芳草詩應好玉笛梅花興獨清¶
一目乾坤萬餘里開筵寧厭酒重行¶
　　　聞報書懐¶
賜閒林壑幾年餘衰病真便化日舒世事已&KR0184;成醉夢¶
薦章那復及慵踈推賢諫省心應赤竊吹江皋道不如¶
<pb:KR4h0117_WYG_475-28b>¶
况說重華隆盛治䕫龍聲迹總堪書¶
　　　冬日郊行¶
嵗熟初収萬頃黄郊行随處說時康白雲天際㣲含凍¶
丹葉林梢早着霜野眺尚違心上景公輸誰念眼前瘡¶
相逢林叟談終夕野蓛村醪自不妨¶
　　　寄意¶
抱瑟花隂下朱絃玉指纎東風彈不就明月下前簷¶
　　　聞䳌¶
<pb:KR4h0117_WYG_475-29a>¶
有鳥聲悲切初聞涕可揮似諳行路險故喚不如歸¶
　　　羣兒春嬉圖¶
暖風欹繡㡌霽色稱華裾拾翠郊原徧欣然共小車¶
　　　挽曾紀善¶
執簡王庭嵗月深壮心無奈二毛侵悠悠蜀道千年恨¶
莫把哀辭作楚吟¶
　　　過楊老哨有感¶
春水溶溶綠滿灣征夫荷鍤有餘閑承平已喜兵戈静¶
<pb:KR4h0117_WYG_475-29b>¶
猶憶前年夜破闗¶
　　　西園雜題¶
藥畦花徑此重開屐齒㣲沾旋掃苔滿地清隂天若假¶
杖藜寧厭去還來¶
擾擾城居地獨偏草廬虚敞稱髙眠一篙春雨池塘濶¶
旋理綸針向釣船¶
　　　垂絲海棠¶
海外仙株自不凡柔枝嫩蕊渥如丹東風睡足渾無力¶
<pb:KR4h0117_WYG_475-30a>¶
猶帶餘醺倚畫欄¶
　　　池亭¶
東風吹雨小池平隠隠荷錢日漸生試問荷開還幾日¶
西隣釀酒味初成¶
　　　紅梅¶
玉質天然不受粧舞筵聊爾試霓裳由来國色多殊調¶
自有臨風一叚香¶
　　　讀明妃傳¶
<pb:KR4h0117_WYG_475-30b>¶
紫臺春少頬啼紅豺虎鵷鸞類豈同莫把哀絃咎圖史¶
由来失䇿在和戎¶
　　　草堂石山¶
幾年移得碧雲根幻出壺天景象新盆沼更看波漲綠¶
細蒲芳草一般春¶
　¶
　¶
　石倉歴代詩選巻四百七十五¶
