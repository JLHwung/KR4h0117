# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:22.374420
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百六十八
<pb:KR4h0117_WYG_468-1a>¶
欽定四庫全書¶
　石倉歴代詩選巻四百六十八¶
　　　　　　　　　　　　明　曹學佺　編¶
　明詩次集一百二¶
　　杭濟¶
　　　雪江為友人賦¶
北風吹雲凝不動大雪墮空寒色重長江拖底横玉虹¶
疊屑浮花欲成凍潮頭水枯沙渚明一片瓊瑶萬里平¶
<pb:KR4h0117_WYG_468-1b>¶
古來天塹竟失險此時風景當誰争髙人獨凭此江上¶
圖畫坐中開晃漾眼花虚揺毛髮竦清入詩脾破塵障¶
不如乘興山隂舟不須放鶴西湖頭孤懐曠世真逈絶¶
直與冥冥造化遊¶
　　　入闗¶
閩中山水古所稱纔入大闗良足徵前山将迎後山送¶
左江右嶺來相仍或如青蓮座中起或如危屏半空倚¶
或如突出孤髻尖或如周匝髙城壘龍飛虎伏還鳯鶱¶
<pb:KR4h0117_WYG_468-2a>¶
紆迴盤蹙斷且聨中窪為溪下為谷谽谺兩壁皆倒懸¶
旁窺無底到千尺奔流撼地轟霹靂長松宻竹交亂藤¶
一磴盤雲出深黒此時日髙煙瘴清僕夫步穏肩輿輕¶
徘徊瞻顧不暇給陡使目眩心神驚不知造物何為者¶
百怪千竒漫陶冶古今畫史縱絶妙假盡丹青孰模寫¶
吾狂素欲效子長周游歴覽徧八荒宦途十年困覊梏¶
夢中邱壑心茫茫薄才天遣寓此地山水有縁疑夙契¶
短歌聊爾答山靈他時擬作南行記¶
<pb:KR4h0117_WYG_468-2b>¶
　　　贈蒋羽士¶
氅衣出山披紫煙飄飄丰度人中仙笑揮長劍走隂魅¶
坐呼白鶴來青天問渠行藏定何所丹霞𤣥圃空同巔¶
秋風吹來過我室對我熏茗談𤣥𤣥欲留信宿不可住¶
飛雲萬里心茫然¶
　　　題山水畫障¶
斷岸横舟山日隂人家散居楓樹林江煙萬里破孤暝¶
江波倒影天沈沈短渚長沙渺無極木葉吟風動蕭瑟¶
<pb:KR4h0117_WYG_468-3a>¶
驚鳬歴亂飛盡空坐見遥岑送秋碧¶
　　　次韻為羽士題畫¶
慿誰貌入丹青裏疑是仙人赤松子翛然長身立松下¶
蒼雪墮衣風不起萬古乾坤歸一息手中琅函不盈尺¶
笑拂髯龍倚太虚看破紅塵眼雙碧¶
　　　建寧縣公館夜坐¶
鵂鶹半夜鳴屋角狐狸四野方縱横我懐耿耿不得寐¶
孤燈起坐天未明凄凄霜月白滿地隔牆聞有啼號聲¶
<pb:KR4h0117_WYG_468-3b>¶
提兵千里欲戰伐區區市井皆疲氓公然飽食入山去¶
心忡氣激何時平牀頭撫視有長劍開函星斗光晶熒¶
安得猛士與戮力為挽天河洗甲兵¶
　　　夏日偶作¶
三伏盛炎暑逺村人到稀年衰病衆集性懶事多違林¶
雨竹凉細池風荷氣㣲藤牀與竹几坐卧日相依¶
　　　舟宿錫山途中¶
傍舟依斷岸溪暝日沉時水静知風定雲昬較月遲春¶
<pb:KR4h0117_WYG_468-4a>¶
裯寒上怯野枕夢多疑照影青燈獨幽懐欲向誰¶
　　　偶成¶
殘日照茅宇西風吹白頭一官今懶道百計早知休病¶
葉秋先老遲花晩更幽清平我田野行復見西周¶
　　　春夜宿黄山荘樓上¶
暝色西林入髙樓一榻平天虚心迹逈山寂夢魂清簾¶
月交花影簷風静竹聲幽懐不可耐起坐徹餘更¶
　　　送人南還¶
<pb:KR4h0117_WYG_468-4b>¶
暫從塵市亦何心回首溪雲憶舊林孤棹夢隨天外逺¶
短衣秋向客中深儒迂老去渾成態鄉語歸來不改音¶
黄葉黄花滿門徑草堂知在水中潯¶
　　　次韻楊名父對雪¶
窮隂連暝覆重扉咫尺蓬山隔禁闈玉燕舞風吹絮落¶
銀河剪水作花飛逺揺滉漾能欺眼亂撲輕盈欲㸃衣¶
夢裏梅花衾枕惡江南此夜正思歸¶
　　　新春次韻秦鳯山¶
<pb:KR4h0117_WYG_468-5a>¶
春風雙鬂換年華兀坐一官仍舊衙書几浮灰披汗竹¶
墨池香沫散氷花十年裘馬塵中路一枕江山夢裏家¶
欲傍疎梅問春信出門殘雪思無涯¶
　　　山行次韻吕仲仁¶
萬落千村寒食時滿天晴日散游絲輕蹄踏草憐初碎¶
髙㡌衝風怯半欹嵗祀屢隨公例出韶光暗與賞心期¶
穠桃艷李相将發誰説隂山春到遲¶
　　　新晴凉甚在闕左池上作次韻¶
<pb:KR4h0117_WYG_468-5b>¶
西山昨夜一雨飛髙城涼色早侵衣聞鐘長樂朝初散¶
候敕承明立未歸御氣天香通碧落林光池影動清暉¶
龍顔咫尺何由覩縹緲雲中望紫㣲¶
　　　中秋對月次韻¶
滿庭金粟散仙葩天上團團樹不斜寒溢練光如沁水¶
暈生珠彩欲成霞百年秋色平分夜一片歸心萬里家¶
剛待明朝看又缺争教衰鬢不添華¶
　　　至寧徳喜與君聘一㑹¶
<pb:KR4h0117_WYG_468-6a>¶
入山正苦逢人少忽報君來兩日先事在不期真足喜¶
㑹於偶得亦何縁長更話對孤燈雨别館寒分半榻氊¶
身到異鄉同是客此懐相藉轉依然¶
　　　過武夷次羅一峰韻¶
斷合溪流去復迴此中靈秘是仙胎枯槎架壑船空在¶
蜕穴埋雲骨未灰壁絶兩厓懸紫翠祠深九曲漫蒿萊¶
欲尋碧水源頭路斜日夷猶一櫂來¶
　　　登紫雲洞¶
<pb:KR4h0117_WYG_468-6b>¶
行轉山椒更鬱紆路疑絶處問樵夫紫雲洞倚天闗近¶
石竺峰懸寺塔孤飛盖凌虚驚鳥度輕輿到險倩人扶¶
山川漫擬真靈在仙夢還誰定有無¶
　　　登閩越王釣臺用前人韻¶
髙臺跂倚想英雄今古茫茫感慨同吞吐潮聲當海口¶
屈盤山勢控閩中千秋享祀神如在一日圖王事已空¶
大釣人傳遺此地斷厓隂雨鎖龍宫¶
　　　署事薇垣夜坐偶作¶
<pb:KR4h0117_WYG_468-7a>¶
衰病誰堪百慮并偶來一榻坐殘更文章合是西㕔事¶
簿領何煩别署名髙閣風傳疎漏下虚庭露洗暗凉生¶
多情惟有霜臺月還向薇垣照獨清¶
　　　九日餘干途中¶
楚澤南來愁正長清詩坐裏廢重陽茱茰滿地誰家酒¶
風雨孤舟客子鄉汗漫功名憐泡影蕭條容鬢感秋光¶
陶翁歸興東籬下千古令人思渺茫¶
　　　萍鄉道中遇雨用王伯安韻¶
<pb:KR4h0117_WYG_468-7b>¶
古渡沙崩出岸痕長途泥滑水流渾經秋客路連千里¶
到處人家聚一村乞老餘骸懐未得看山病眼恨先昬¶
楚雲湘樹啼猿處風雨凄凉合斷魂¶
　　　新正六日過東禪寺因覩壁間舊題用韻志感¶
東郭依然野寺春重來忽憶舊遊人開軒花竹看逾好¶
拂石詩題認却真白鶴向人如意舞青山于我亦情親¶
一尊醉倚東風裏空嘆浮生去住身¶
　　　途中漫作¶
<pb:KR4h0117_WYG_468-8a>¶
行藏元與道相闗知止年來合退閒剰得一官惟白髮¶
歸來三徑有青山已忘世事風塵外不愧吾心俯仰間¶
昨夜子陵祠下過江風吹雨浄衰顔¶
　　　東溪小隠¶
清溪東畔隠君家幽事人将擬浣沙垂栁䕃牆縁㟁曲¶
短莎分逕入門斜春風漫意隨吟杖秋水乘閒放釣槎¶
了却百年終隠計更無飛夢到東華¶
　　　生日用舊韻¶
<pb:KR4h0117_WYG_468-8b>¶
七十稀年已届期坐臨白日戀西馳乾坤容我閒方得¶
嵗月凌人老却知弧矢柴門春到後江山杯酒雪晴時¶
極知衰朽渾無用舊學何心更累絲¶
　　　秋日過吳門訪白樓太宰¶
杜門久已謝逢迎扶病聊為訪舊行逺别廿年惟夢想¶
相擕一笑即心傾㡬人髙節歸同社老我虛名負此生¶
今夜西堂坐風雨一燈深話有餘情¶
　　杭淮(字東卿𢎞治已未進士/澤西之弟有雙溪集)¶
<pb:KR4h0117_WYG_468-9a>¶
　　　送中舎徐徳章奉使過家¶
朝出城東門送子還故鄉故鄉多白雲登髙重心傷風¶
生潞河渚那能共舟航纎纎蒲芽短青青栁條長栁條¶
不繫行蒲短空在傍平安千里音慿君達髙堂¶
　　　西山吕公洞¶
驚見吕公洞水邊駐春鞍側身入地底偪側頗碍冠𨗳¶
燈如星明墜石訝劍攢魚貫縁曲折忽俯千丈湍却步¶
不敢前下有龍蛇蟠腥風起昬黒颯爽肌骨寒翻思張¶
<pb:KR4h0117_WYG_468-9b>¶
公勝焉得生羽翰五年客京華兹辰亦竒觀¶
　　　送劉美之太守赴銅仁¶
園栁何青青江草萋以碧送子適萬里執手情脈脈嗟¶
彼雲中雁翺翔依沙磧不為稻粱謀何以有南北努力¶
慎所之悠悠豈終隔¶
　　　見李介菴卷因念其為人賦此詩¶
濯濯楊栁枝開花大江隄轉盼春風顛飄泊岸東西美¶
人隔江水誰當共襟期臨流和漁歌褰裳掇江蘺思之¶
<pb:KR4h0117_WYG_468-10a>¶
不可即仰視白日馳𤣥髮日以變夕惕恒自持願将青¶
青柏遺君長相思¶
　　　早發巢縣暮宿金城寺¶
煙靄市上青霜露草根白日出鷄尚鳴墟落谿南北涉¶
野多寒風枯楊何蕭索山川莽迢遞嵗晏道路迫王事¶
苦未休慘淡逾郡國暮逢禪房幽且復舒枕席¶
　　　送王陽明謫官龍場驛¶
白日野中㣲浮霾結朝隂送子逺行役躑躅傷我心豈¶
<pb:KR4h0117_WYG_468-10b>¶
無良朋儔不如子同音寂莫投窮荒誰能念浮沈願為¶
雙玉軫相隨麗瑶琴¶
　　　送李獻吉致仕歸陜¶
美人别我去各在天一方相見不可期秦川浩湯湯昔¶
别長不惡今别一何長采采芙蓉花照見君衣裳從之¶
不可得攬轡徒徬徨¶
　　　八月十六夜飲王陽明館¶
素月殊未缺皎皎銀漢光照見庭中席浮盃宛清揚對¶
<pb:KR4h0117_WYG_468-11a>¶
此輙復醉髙歌激清商時節忽已邁白露霑衣裳人生¶
有離别此樂不可常月髙更起舞庶終清夜長¶
　　　寄别瀾滄兵備林廷元¶
南阻瀾滄水北逾貴陽城惜哉不相見徘徊佇心情長¶
林株葩耀候氣百鳥鳴緘辭千里道胡能慰平生¶
　　　二¶
明月出皎皎行人發滄海海水清且長月明流光彩朱¶
絃不聞聲顔色日夜改江洲多芳蘭褰裳思共采¶
<pb:KR4h0117_WYG_468-11b>¶
　　　挽李獻吉用曹太守韻¶
憶昔與君别執手河之陽豈意死生隔千里愁雲長河¶
流向東注髙林歇春芳相思贈行篇觸目惟琳瑯¶
　　　二¶
花開復花落白髮悲青春鳯去遺修竹琴張棲暗塵精¶
魂如不死上為列星辰思君不可見淚落滄江津¶
　　　送吳頤山提學河南¶
暮收桂水楫朝驅大河車一别何草草王命有簡書子¶
<pb:KR4h0117_WYG_468-12a>¶
行秉文柄實繫風化初空江木葉下霜清菊花餘念子¶
不及餞回首空躊躇¶
　　　送錢士𢎞監税杭州¶
江畔栁何青青花飛化作江心萍風吹波濤散無跡人¶
生去住亦何慿君去還復來春滿黄金臺不須對此意¶
愴惻髙歌且覆燈前杯憶昔坡翁守杭地半在西湖了¶
公事君今豈是坡翁流瀟灑風情亦山水詩成想像寄¶
遐風雲樹𣺌𣺌江之東¶
<pb:KR4h0117_WYG_468-12b>¶
　　　飲安慶江亭¶
江邊幸逢賢太守冬日江亭置春酒亭前長松不計年¶
蟠拏屈曲虬龍走同年更逢王子喬蕭颯仙飈度嵓牖¶
日暮天風吹更急江勢洶湧波濤吼艨艟崩奔歘西向¶
陣馬臨江亦何有壮哉乾坤目力盡嵗晏蒼茫苦客久¶
何當風從西南至擊帆須㬰過京口¶
　　　惲民部寄惠鮮笋銀魚¶
西曹暮歸城鳥棲明星在門北風作嵗晏天涯感我情¶
<pb:KR4h0117_WYG_468-13a>¶
相對妻孥苦不樂小女手持銀魚至兼有笋芽如犢角¶
云是仙曹逺寄将此意年來重寥落三寸氷僵白雪蛆¶
數莖春苞紫泥籜南山風髙滄海深冬月何由見珍錯¶
呼兒剥笋仍烹魚入口香醪似鮮酪更長燭明一放歌¶
迴首家山事如昨¶
　　　託吳僧乞石田畫¶
緬懐髙人今白頭秋風未放滄江舸嘆息人間常見畫¶
白水丹山無不可有時更出雙梧桐柯如碧玉參青空¶
<pb:KR4h0117_WYG_468-13b>¶
下有閒翁曳杖屨蕭然意氣來清風自是君身有仙骨¶
放筆塵寰看超忽且知畫者乃餘事君有聲名非汩没¶
吾亦平生頗好畫逢人不愛千金求安得生綃出東壁¶
白雲為我生滄洲¶
　　　送同年王載卿使廣東¶
憶昔荆溪花發時樓船泛渌日悠揚秉燭髙歌大魚出¶
風湧更深殊未央倐忽轉盼已成跡鞍馬共逐風塵客¶
都城對面亦須㬰兼有簿書相促迫秋風嫋嫋生江湖¶
<pb:KR4h0117_WYG_468-14a>¶
復送君登萬里途蒼茫五嶺炎荒地無使瘴癘侵肌膚¶
　　　劉元瑞贈劍作短歌奉酬¶
故人遺我以寳劍出冶芒寒上衡斗炯如秋水涵晶光¶
揮霍臨軒鬼號走感君意氣吳季子慷慨及此同心友¶
加以㻫琫垂錦&KR0008;錯落應看百朋後珍重何須出尚方¶
恐懼惟干佞臣首結束相隨萬里身磨礪肯使&KR0655;塵垢¶
變化蛟龍倐有神恍惚風雷生我肘吁嗟壮志白髮生¶
為君髙歌一傾酒¶
<pb:KR4h0117_WYG_468-14b>¶
　　　觀張南園作畫因索溪滸春雲圖¶
憶昨見公丹青圖己覺妙絶今所無公為海内文章伯¶
落筆自與他人殊隨龍雲氣忽飛動海天雨脚吹堂隅¶
崒嵂回頭絶島孤野橋分明斷岸紆更貌一杖仙翁癯¶
抱琴瀟灑雙童俱吁嗟青雲客夐異稷契姿早時拂衣¶
卧南極無乃抱此胸中竒煙霞適與幽興㑹髣髴坐我¶
清溪湄鱣鮪潑潑春漲動漁舟兩兩花枝欹清溪迢迢¶
𣺌何所嵗晚天涯滯遊子願公為我揮灑隨篋笥道路¶
<pb:KR4h0117_WYG_468-15a>¶
風塵長如此¶
　　　見羅羅¶
野人形骸如木土出入防身負長弩白布裹額金耳環¶
腰下紅絲約雙股道傍私語如嗟咨山深少見漢官儀¶
由來人情一失撫不獨此輩為豺虎¶
　　　賈太傅宅¶
千年古宅空形影古井荒苔只自深寂寂星沙繫舟晩¶
長秋五月寒蟬吟太傅才髙稷契姿漢室少康安足期¶
<pb:KR4h0117_WYG_468-15b>¶
惜哉少年苦太急一為痛哭君臣疑¶
　　　鎮逺㑹劉同年念故鄉山水将卜隠居因題以¶
　　　　别¶
三河有靈山下有泃陽泉山髙嵯峨鬱而秀泉性温燠¶
清且漣聞君念此将誅茅未去已覺心飄然雲霄赤驥¶
整初駕風飈急隼當秋天胡為早作宴遊計無乃愛此¶
山泉偏憶昔京都與君别回首十年不相見今朝執手¶
蠻山中覺我衰遲顔髮變浮雲生態自朝暮碧草餘葩¶
<pb:KR4h0117_WYG_468-16a>¶
滿郊甸人生出處何必同鐘鼎山林各有願别君何地¶
更逢君把酒臨江心曲亂¶
　　　送貴州周巡按子賢還朝¶
憶昨貴陽相見時朱榴花開光景遲言論侃侃見節操¶
邊城五月清霜飛海内相逢恨不早憂時每見杜陵詩¶
夜郎西來有逆順苗獞亦知事鋤犁草中狐兎不足數¶
道上豺狼猶自肥去年天王狩東都不知何日還宫闕¶
南國地逺無消息滄海日暮空愁思只今濟時須公等¶
<pb:KR4h0117_WYG_468-16b>¶
袖中短疏安所為喜今簪筆朝天去坐見一日新朝儀¶
從此鸞輿罷遊幸九重端拱問瘡痍¶
　　　相思行寄中州和大齡¶
與君一别後兩見滁花開花開花落自春色思君髙卧¶
梁王臺梁王臺深三尺雪哀絃急管縁雲切至今風流¶
空耳聞秖見臺髙上新月明月照君心手彈緑綺琴夜¶
静聲激烈誰為聽君音罷琴對酒還復歌春風萬里吹¶
黄河相思欲見知何地雪臺竹色今如何¶
<pb:KR4h0117_WYG_468-17a>¶
　　　送周中丞貞菴北行次韻¶
憶君五年不得見一見匆忙何即别金函将賀世室成¶
玉佩趨朝寸心熱闗山蒼茫嵗云暮癯形千里當氷雪¶
願君努力加餐飯馬上重裘慎朝發長安臘盡春色回¶
喜氣風雲動城闕寵沐君恩拜舞餘緬想應回二三月¶
瑯琊山深紫霞爛歐子亭髙白石裂期君此時須少留¶
置酒花間候車轍¶
　　　送馬參将治守備燕河¶
<pb:KR4h0117_WYG_468-17b>¶
将軍勇鋭富才畧東方大盗不足平此日秋風灑金甲¶
送君北上燕河營燕河逼臨古塞外犯邊輕我無備兵¶
古人重守不重戰此行須爾為長城¶
　　　題畫松¶
登堂忽訝生煙雲錯落長松偃東壁老榦半作虬龍形¶
枝葉長留嵗寒色古來畫者有韋偃近時廷章亦可師¶
但留一榦在人世已覺澗壑無餘姿更添白石相撑倚¶
日照蒼苔浄泥滓摩娑不覺毛髮寒五月髙堂朔風起¶
<pb:KR4h0117_WYG_468-18a>¶
　　　張洞紀遊用萬𢎞徳上舎韻¶
重遊名山三月暮雜花洞口春溟濛捫蘿累足入地底¶
逸思飄然凌太空舉頭顛厓若覆盖瓊脂玉乳懸玲瓏¶
危臺百尺俯幽奥疑與𤣥圃滄溟通中有石笋起撑突¶
傍覺巨象䭾䝉茸煙雲氤氲不出户時有石燕飛空中¶
蟠拏又如伏虎豹踴躍或似舞蛟龍千態萬状接不暇¶
吐舌駭此造化工眼無廬山瀑布泉暗滴石上時淙淙¶
把炬捜竒更深入日午重闗掩曈曨手撫石牀蹴丹田¶
<pb:KR4h0117_WYG_468-18b>¶
恍聞玉女歌仙童丹田芝荒石牀冷至今修鍊留遺踪¶
世上三十六洞天不知誰者似張公吾生足跡半天下¶
空聞海上有方蓬¶
　　　沈石田與吳心逺遊罨畫溪燈下作畫題詩為¶
　　　　别石田沒而文衡山添一舟貌二公於中今¶
　　　　心逺亦沒矣見畫感興次韻¶
石田逍遥心逺逸擕手共作清溪遊風吹栁條映沙白¶
水涵舟楫兼天浮畫中誰為石田老瀟洒綸巾欹白頭¶
<pb:KR4h0117_WYG_468-19a>¶
心逺飄然若仙儔意氣已覺凌丹邱惜今二老不復作¶
空使感歎臨長流頼有衡山補遺墨清溪明月至今留¶
　　　寄沐參将崧¶
故人憶自滇南别忽忽已是十年餘雁飛亦是限南北¶
不道十年無尺書将軍勇鋭富韜畧有才偃屈空居諸¶
吁嗟壮志豈終歇對酒猶自談穰苴公家老驥適棄野¶
臂韝蒼鷹常待呼丈夫功業各有時幸今南夷宴無虞¶
應知静處學不廢好客還似當時無春來秋去花滿户¶
<pb:KR4h0117_WYG_468-19b>¶
尚想棋局臨方壺¶
　　　春初有懐衛源阮副使同年¶
郊原日日春風生即看衛川花滿城看花泛水醉不已¶
拄杖時聽黄鳥鳴吾鄉亦有罨畫溪溪大照見遊魚清¶
未由濯足放歌去春去秋來空復情¶
　　　復送顧華玉限韻限體¶
凉生六月薊門秋浩蕩河山景蒨舟渺渺雲兼江燕沒¶
娟娟煙傍渚花浮髙天灝氣開行色滄海文星徹舵樓¶
<pb:KR4h0117_WYG_468-20a>¶
衣彩已凌淮水曲鷄聲猶憶鳯池頭嫖姚驥子膺長御¶
九萬鵬圖入壮遊天署清髙銓選府地靈盤礴帝王州¶
陽秋行見照千古勁筆須知回萬牛裴楷清通元自異¶
商衡眉目更誰收飄颻思逺風雲上振蕩詞雄金石投¶
籍籍麒麟黄閣逈早看功業耀前修¶
　　　襄陽習池¶
青山愛峴首春風還習池尚想山公醉惟餘羊子碑巖¶
花落冉冉江栁垂絲絲亭臺斜日畔今古一長咨¶
<pb:KR4h0117_WYG_468-20b>¶
　　　看山亭成¶
百尺慿虚檻亭開坐見山清時無野戰司牧稱官閒雨¶
意㣲茫外嵐光紫翠間樽前有雙鶴日暮與雲還¶
　　　雨中登樓¶
節序黄梅候朝隂午不開浮雲暗山去急雨洒城來髙¶
艷紅葵濕低翔白鷺迴洗心亭咫尺煙靄擁層臺¶
　　　至日陪祀山陵¶
龍翔鳯舞英靈窟萬壑千嵓紫翠分天上玉臺寒積雪¶
<pb:KR4h0117_WYG_468-21a>¶
空中金閣逈浮雲百年青海無傳箭今日朝廷正右文¶
一奠新陽昭格裏松蘿香氣入氤氲¶
　　　除夕直宿部中同張元徳刻韻賦¶
禁漏迢迢傳夜永椒盤相對燭花明省郎多病經秋骨¶
客鬢雙蓬萬里情凍葉庭深餘雪色哀鴻天澗帶春聲¶
鄉闗臘盡無消息回首蒼茫北斗城¶
　　　新修岳武穆祠¶
悵望秋風薦野蘋精忠祠宇又更新寒煙白日荒山暮¶
<pb:KR4h0117_WYG_468-21b>¶
枯木南枝萬古春志决幽燕終報漢眼中頗牧已無秦¶
金符十二如兒戲豈料安危繫若人¶
　　　經盤江次劉元瑞韻¶
踰岡陟嶺逢多病臘盡春來不記程瘴水已知添客淚¶
窮山只是有人行緣厓晝霧愁俱黒觸馬春花眼一明¶
西蜀未知天下險老夫筋力盡南征¶
　　　興隆東坡書院和朱凌谿韻¶
欲于何處覓仙蹤悵望危欄俯碧穹石&KR2248;煙雲虚半壁¶
<pb:KR4h0117_WYG_468-22a>¶
春深花鳥滿幽宫乾坤一繫西來馬劍佩聊乘萬里風¶
不必殊方問招隠蜀山元自小舟通¶
　　　楝菴為黄朝用作¶
中山同事校文初廿載驅馳㑹面疎忝竊看花成白首¶
棲遲種楝只安居風吟髙葉琴樽曉雲接長溪户牖虚¶
何日扁舟挂冠去跳湖東畔訪幽墟¶
　　　春初飲亭上簡同僚¶
悠然亭上坐春風落日清樽幸不空弱栁漸看低檻碧¶
<pb:KR4h0117_WYG_468-22b>¶
夭桃似欲向人紅地分省寺通僚晩春入江湖引興同¶
總作淵明賦歸去南山亦己笑成翁¶
　　　題贈施文學¶
舟紆北渚輕風浪春入髙城㡬徃還喬木眼中無故宅¶
行人溪上問南灣沙堤竹長縈新水書屋花開帶逺山¶
回首豐城餘劍氣中宵應出斗牛間¶
　　　蓼莪山奉次澤西兄韻¶
五湖春色際天來沙鳥風帆遞徃迴笑日野花幽近竹¶
<pb:KR4h0117_WYG_468-23a>¶
入雲風磴冷侵苔棲遲白首惟疎放報答青春信酒杯¶
好事山僧能不倦晩猶擕客上髙臺¶
　　　送李獻吉餉軍寧夏¶
逺道青驄何蹴踏髙栁𤣥蟬苦嘈咂送君先憶見君時¶
薊門春日啼鶯合¶
　　　二¶
觸人秋暑何瀰瀰遊子驅車涉千里悠悠旌拂華山雲¶
蕭蕭馬度涇川水¶
<pb:KR4h0117_WYG_468-23b>¶
　　　三¶
西塞山前列亭障劍氣凌雲意何壮漢家諸将收匈奴¶
功名早致麒麟上¶
　　　送錢水部致仕還無錫¶
張公洞深白日裂吳溪水燠青蘋香夢中風土亦不惡¶
他日與君俱故鄉¶
　　　又¶
銀鱸重引江湖興金掖初分鴛鷺羣白水春帆瞻細雨¶
<pb:KR4h0117_WYG_468-24a>¶
青天絶塞送孤雲¶
　　　醉翁亭待客¶
幽期有客久不至漸看山中白日斜不有嵓阿數枝竹¶
是誰相伴坐煙霞¶
　¶
　¶
　¶
　¶
<pb:KR4h0117_WYG_468-24b>¶
　¶
　¶
　¶
　¶
　¶
　¶
　¶
　石倉歴代詩選巻四百六十八¶
