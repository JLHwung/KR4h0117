# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.923174
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR4h0117_WYG_158-1a>¶
欽定四庫全書¶
　石倉歴代詩選巻一百五十八¶
　　　　　　　　　　　　明　曹學佺　編¶
　宋詩三十五¶
　　晁冲之¶
　　　古樂府¶
大星何歴歴小星爛如石掖垣崔嵬横紫微十二羽林¶
森北極今夕何夕月西傾虎抱空關龍厭直崢嶸北斗¶
<pb:KR4h0117_WYG_158-1b>¶
著地垂手去匏𤓰不盈尺嚴陵醉卧光武傍浮楂正值¶
天孫織王良挾策飛上天傅説空騎箕尾立君不見茂¶
陵棄子欲登仙自將壯士終南邊忽然遭窘出璽綬歸¶
來下詔除民田阿瞞急示乘輿物鮮卑仍棄珊瑚鞭又¶
不見古來垂堂戒華屋敵國挾輈戎接轂白龍魚服誤¶
網羅孔雀金花被牛觸¶
　　　夷門行贈秦夷仲¶
君不見夷門客有侯嬴風殺人白晝紅塵中京兆知名¶
<pb:KR4h0117_WYG_158-2a>¶
不敢捕倚天長劍著崆峒同時結交三數公聨翩走馬¶
幾馬驄仰天一笑萬事空入門賔客不復通起家簪笏¶
明光宫嗚呼男兒名重泰山身如葉手犯龍鱗心莫懾¶
當壚犢鼻馬相如慷慨直辭猶諫獵¶
　　　送一上人還滁州瑯琊山¶
上人法一朝過我問我作詩三昧門我聞大士入詞海¶
不起宴坐澄心源禪波洞澈百淵底法水蕩滌諸塵根¶
迅流速度超鬼國到岸捨筏登崑崙無邊草木悉妙藥¶
<pb:KR4h0117_WYG_158-2b>¶
一切禽鳥皆能言化身八萬四千臂神通轉物如乾坤¶
山河大地悉自説是身口意初不喧世間何事無妙理¶
悟處不獨非風&KR1814;羣鵞轉頸感王子佳人舞劍驚公孫¶
風飄素練有飛勢雨注破屋空留痕惜哉數子枉𤣥解¶
但令筆畫空騰騫君看瑯琊釀泉上醉翁妙語今猶存¶
向來溪壑不改色青嶂尚屬僧家園¶
　　　贈僧法一墨¶
黄山之巔百尺松虬枝偃葢連羣峰山神守䕶魑魅避¶
<pb:KR4h0117_WYG_158-3a>¶
道人剪伐天為容捫崖踸踔篝火逺絶壁晻靄凝煙濃¶
𤣥霜霏霏玉杵下捕麋煮角當嚴冬陰房風日不可到¶
律琯吹盡灰無蹤小書細字著名姓黄金照耀圖雙龍¶
守臣再拜選進日九關有詔開重重老儒偶得寔天幸¶
千金更買無由逢上人澹泊何所好工書草𨽻如飛蓬¶
苦來求我惜不得一酬十載相過從君不見玉堂詞人¶
紫垣客拜賜舞蹈黄羅封長安紙價猶未貴江南江北¶
山皆童¶
<pb:KR4h0117_WYG_158-3b>¶
　　　法一以前墨為未佳復以承宴墨贈之¶
我聞江南墨官有諸奚老超尚不如廷珪後來承晏復¶
秀出喧然父子名相齊百年相傳文斷碎彷彿尚見蛟¶
龍背電光屬天星斗昬雨痕倒海風雲晦却憶當年清¶
暑殿黄門侍立才人見銀鈎灑落桃花箋牙牀磨試紅¶
絲研同時書畫三萬軸大徐小篆徐熈竹御題四絶海¶
内傳袐府毫芒惜如玉君不見建隆天子開國初曹公¶
受詔行掃除王侯舊物人今得更寫西天貝葉書¶
<pb:KR4h0117_WYG_158-4a>¶
　　　東陽山人僻居¶
我家京洛間桂玉資薄產平生丘壑心水竹不滿眼清¶
晨有客吳中來山川指授收竒才笑談長揖波浪下懐¶
抱逺承巖穴開東陽山人髙華隠豪俠持身復修謹旁¶
山多闢黍秫田碧溪東流汲春醖溪南一畝當翠微秋¶
風蓴熟菰葉肥龜魚上帶藻荇動鷗鷺下拂芙蓉飛亭¶
陰野塘亦新築溪山共作窓中緑諸郎年少皆知書子¶
夜哦詩動修竹嵗時冠葢如浮雲擊鐘鼎食江淮聞愛¶
<pb:KR4h0117_WYG_158-4b>¶
山自比謝康樂好士不減春申君我欲沿溪揚小楫亭¶
邊共醉藤蘿月叩門夜訪君家時扁舟重載山陰雪¶
　　　田中行¶
落葉如流人遷徙不可收嚴霜枯百草清此山下溝我¶
行將涉之脱屨笑復休天風吹我裳彼亦難久留晩過¶
柳下門鳥聲上嘲啾父老四五輩向人何所求邀我酌¶
白酒酒酣語和柔指云此屋南頗有良田疇勸我耕其¶
中庶結同社遊吾母性慈儉此事誠易謀伯也久吏隠¶
<pb:KR4h0117_WYG_158-5a>¶
可以吾無憂請歸召家室賣衣買肥牛所望上帝喜祈¶
穀常有秋¶
　　　覽古¶
遙岑不娛人蒼莽頗愁絶東南有斷梁水寒不可涉西¶
闉不欲往旦暮畏喋䙝歸來坐北堂悠然理書策之人¶
阿堵中雖死情不隔周公徂東山仲尼陳蔡厄大儒且¶
不遇小子何足責時命姑置之胡為常促迫¶
　　　紀愁¶
<pb:KR4h0117_WYG_158-5b>¶
北風吹我裳夏潦漂我屋牛羊踐我稼雀䑕耗我穀雪¶
寒墮我指雨滛疾我腹朝行桑榆間秋序傷逺目莫涉¶
水之涯含沙中兩足攬轡馬病黄伏軾輿脱輹陟山既¶
見虎還舍乃對鵩一沐三握髪十飯九不肉先生昔離¶
垢居士今耐辱飽聞戒畏塗那知有沈陸¶
　　　戲李相如攜婦還金鄉¶
舍人固多竒奉璧登章臺君王擊缶罷將軍負荆來長¶
卿束髪時亦復悦名字一從臨卭遊心迹了不似茂陵¶
<pb:KR4h0117_WYG_158-6a>¶
未得志要是才足依髙堂援哀琴月出載婦歸文君入¶
成都乃復愧四壁晩見負弩來良悔抱頸泣¶
　　　傷心(時籍潞/公宅)¶
沙路朱轓想馭軒傷心嵗月似星奔平泉有墅空流水¶
緑野無人但繞垣九老畫圖傳盛事四朝書史載殊恩¶
如何圩者持鏝過已向比隣問子孫¶
　　　送惠純上人遊閩¶
早聽閩人説土風此身常欲到閩中春溝水動茶花白¶
<pb:KR4h0117_WYG_158-6b>¶
夏谷雲生荔子紅樹接楚天山不斷波連粤嶺海相通¶
北窓夜展圖經看手自題書寄逺公¶
　　　睡起¶
素屏紋簟徹輕紗睡起氷盤自削𤓰雨笋微微開緑籜¶
風槐細細落黄花經營薄產初無意補葺疎籬漸有涯¶
待得髙秋尋靖老臨流坐石問丹砂¶
　　　次二十一兄季此韻¶
憶在長安最少年酒酣隨處一欣然獵回漢苑秋髙夜¶
<pb:KR4h0117_WYG_158-7a>¶
飲罷秦臺雪作天不擬伊優陪殿下相隨于蒍過樓前¶
如今白髪山城裏宴坐觀空習斷縁¶
　　　次韻再答少藴知府甥和四兄以道長句并見¶
　　　　寄¶
錦袍昔是詩成得别墅今非棊賭來山蔚藍光交抱舍¶
水桃花色合圍臺通人竹塢深深閉謝客松扉逺逺開¶
定與西湖爭勝負只應惟欠使君杯¶
　　　都下追感往昔因成此詩¶
<pb:KR4h0117_WYG_158-7b>¶
少年使酒走京華縱步曽遊小小家看舞霓裳羽衣曲¶
聽歌玉樹後庭花門侵楊柳垂珠箔窓對櫻桃巻碧紗¶
坐客半驚隨逝水主人星散落天涯¶
　　　其二¶
春風踏月過章華青鳥雙邀阿母家繫馬欲低當户柳¶
迎人先出隔墻花鬢深釵暖雲侵閤臂薄衫寒玉映紗¶
休作一生惆悵事隣州不寄海西涯¶
　　　送王敦素¶
<pb:KR4h0117_WYG_158-8a>¶
龍蟠山色引衡廬霜落江清影碧虚鼓枻厭騎沙苑馬¶
行厨快食武昌魚緩歌玉樹翻新曲趣入金鑾續舊書¶
官達故人稀㑹面君來相見肯如初¶
　　　别昭徳弟愴然傷懐¶
吾廬别汝到何期四十年間此别離合抱樹元從舊種¶
成叢菊始自新移老無兄弟飄零日逺有公卿曠絶時¶
努力不辭勤負米欲求三徑可從誰¶
　　　僧舍小山¶
<pb:KR4h0117_WYG_158-8b>¶
此老絶瀟灑久參曹洞禪胷中有丘壑手裏斵山川樹¶
小風聲細巖深日影圓江湖不歸客相對一茫然¶
　　　其二¶
聚沙真足戲知自法王孫一運郢斤手都無禹鑿痕藤¶
梢未挂壁荷葉欲生盆笑問山陰道潛通何處村¶
　　　其三¶
爛石有佳色禪房疊更幽九疑峰不斷十字水長流枕¶
簟日逃暑軒窓時卧遊吾衰更何往只此對湯休¶
<pb:KR4h0117_WYG_158-9a>¶
　　　再至都城¶
崢嶸花蕚西清曉望猶迷御路紅塵合宫槐碧瓦齊夾¶
城知輦過複道覺香低中使傳宣入千門避馬蹄¶
　　　至日¶
短晷催長至新晴改故陰風霜遊子鬢節序異鄉心合¶
坐呼盧轉分曹舉白深百年家魏闕存沒一沾襟¶
　　　秋雨感事¶
苦雨荒秋宅寒生木葉悲半垂藤䕶壁中缺蔓穿籬書¶
<pb:KR4h0117_WYG_158-9b>¶
校時開帙壺提日繫絲儒冠吾已悞何責五男兒¶
　　　次季此兄九日韻¶
清秋九日至晩菊兩三開愁把他鄉酒思登故國臺賜¶
懐朝士寵詩想從臣才向晚能無涙飄飄雁影來¶
　　　夏室¶
夏室不禦暑竹陰新未交幽花時結子晩燕續開巢午¶
夢還髙枕晨炊出近庖此生吾自了客至莫相嘲¶
　　　夜坐¶
<pb:KR4h0117_WYG_158-10a>¶
入夜暑氣薄輝輝星滿空鈎簾倚新月却扇受微風消¶
渴幾時愈浮楂何處通輕生一快意波浪五湖中¶
　　　梅¶
素月清溪上臨風不自勝影寒垂積雪枝薄帶春氷香¶
近行猶逺人來折未曽江山正蕭瑟玉色照松藤¶
　　　行泌水上¶
肅肅郊原靜牛羊草樹間石磯寒不掃水閣靜常關故¶
里無消息孤城絶往還多愁獨來此猶得見河山¶
<pb:KR4h0117_WYG_158-10b>¶
　　　道中¶
北風吹雨不能晴羸病人騎瘦馬行鬢髪向來渾白盡¶
半縁憂患半多情¶
　　　夜行¶
老去功名意轉疎獨騎瘦馬取長途孤村到曉猶燈火¶
知有人家夜讀書¶
　¶
　石倉歴代詩選巻一百五十八¶
