# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.436831
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百二十一
<pb:KR4h0117_WYG_221-1a>¶
欽定四庫全書¶
　石倉歴代詩選卷二百二十一¶
　　　　　　　　　　　　明　曹學佺　編¶
　宋詩九十八¶
　　林景熈¶
　　　南山有孤樹¶
南山有孤樹寒烏夜遶之驚秋啼𦕈𦕈風撓無寧枝托¶
身未得所振羽將逝兹髙翔犯霜露卑飛觸茅茨乾坤¶
<pb:KR4h0117_WYG_221-1b>¶
豈不容顧影空自疑徘徊向殘月欲墮巳復支¶
　　　商婦吟¶
良人滄海上孤帆渺何之十年音信隔安否不得知長¶
憶相逢處缺月隨我歸月缺有圓夜人去無囘期回期¶
倘終有白首寧怨遲寒蛬苦相弔青燈鑒孤幃妾身不¶
出戸妾夢萬里馳¶
　　　故衣¶
篋中出故衣絡緯聲四壁昔年慈母線一一手所歴眷¶
<pb:KR4h0117_WYG_221-2a>¶
眷遊子心惻惻虚堂夕逝水不返流孤雲杳無迹空令¶
攬衣人一線淚一滴衣敝奈有時母恩無窮期終憐寸¶
草心何以報春暉朝寒縱砭骨念此不忍披且復返所¶
藏永寄霜露思¶
　　　九日會連雲樓分得落字¶
冉冉海霧深荒荒山日薄登髙集華裾縱目天宇廓落¶
葉悲徂年寒英照深酌心醉乃文字意行非澗壑緬懐¶
斜川遊此道久寂寞胡為吹㡌人白首戀賔幕窮途謬¶
<pb:KR4h0117_WYG_221-2b>¶
行藏異代懸美惡我愛漉酒巾西風不能落¶
　　　訪二陸故居¶
風流懐二陸才名動三吳斯人不可作千載空煙蕪當¶
時聘俊筆萬象争先驅有如明月璧美價傾鴻都世運¶
有翻覆韞匱真良圖惜哉去就乖毁此千金軀人生皆¶
有死百年同須㬰獨遺文字芳乃與天壤俱凄凄崑山¶
寒冉冉谷水枯白鶴乆已寂黄犬誰復呼荒祠掛殘陽¶
扁舟入菰蒲采蓴薦秋水庶以明區區¶
<pb:KR4h0117_WYG_221-3a>¶
　　　納凉過林氏居¶
出郭已虚曠入門轉蕭森筠棲無六月聊以解我襟紅¶
日不到地白雲時滿林坐久石根冷酒醒荷氣深飄飄¶
黄冠客臨流鼓瑶琴一鼓洗我耳再鼓空我心山高水¶
復迥彷彿蓬萊音興盡拂衣去城笳吹夕陰¶
　　　陳子植草廬成求余賦¶
老矣杜陵客草堂倚江干故人相幽築皇天愍生還君¶
家付楚炬結構當時囏謂得風雅力竹木供大官城邊¶
<pb:KR4h0117_WYG_221-3b>¶
夜歸鶴杳杳發長歎朱甍昔峨峨碧草今曼曼何如蔭¶
白茅容膝有餘安我哀䘮亂餘人煙半凋殘風凄狐兎¶
驚露重星斗寒丈夫坐一室此念馳九寰所以草堂人¶
安得千萬間¶
　　　曉意¶
僧鐘覺曙鳥紛飛弄林光宿雨漸離石人起開秋房南¶
山忽入几相對各老蒼流泉送日月危石支興亡問山¶
山無言啼猿起前岡¶
<pb:KR4h0117_WYG_221-4a>¶
　　　妾薄命¶
盈盈梁家姝奕奕晉朝使解珠不論貲得備巾櫛侍一¶
笑金谷春列屋俱斂避豈知錦歩温巳復為愁地念主¶
惠妾深緣妾為主累樓頭風雨深殘花抱春墮¶
　　　别所親¶
人生重離别况此雙髩蓬停柳非故色昨夜吹霜風臨¶
分復携手野色猶濛濛愁深轉無語寫入潺湲中一水¶
分兩支來共高高峰出山暫相失到海終相逢¶
<pb:KR4h0117_WYG_221-4b>¶
　　　酬謝臯羽見寄¶
入山采芝薇豺虎據我丘入海尋蓬萊鯨鯢掀我舟美¶
人𣺌天末瑶音寄青羽自言招客星寒川釣煙雨行行¶
古臺上仰天哭所思餘哀散林木此意誰能知¶
　　　過風門嶺¶
客來自風門颼颼撼兩袖溪迥衆峰新畈絶一嶺又行¶
行春日微怪禽啼白晝流年感花稀古道表松秀聊此¶
寄小酌餘酣掬山溜¶
<pb:KR4h0117_WYG_221-5a>¶
　　　新豐道中¶
長颷卷炎埃澄空出秋素迢迢鐵甕城回首隔蒼霧酒¶
帘颺荒市笳鼓發深戍倚篷問舟人云是新豐路籬落¶
雞欲栖野水牛半渡不見抱琴人斜陽在高樹¶
　　　古松¶
獨占寛閒地不知揺落天山林猶古色風雪自窮年龜¶
伏靈根壽禽巢絶頂僊棟梁非所屑幾見海成田¶
　　　崑巖¶
<pb:KR4h0117_WYG_221-5b>¶
神斧何年鑿南山片石盤玉藏僊笥古翠落縣門寒老¶
木天邊痩歸雲雨外殘市塵吹不到朝夕静相看¶
　　　鄭宗仁會宿山中¶
挑燈懐舊夢移席近春泉共話忽深夜相看非少年斗¶
埀天末樹燐出雨餘田亦有茅簷下飯牛人未眠¶
　　　桐角¶
田家無律呂聲寄始華桐碧巻春風老清吹野水空客¶
心寒食後牛背夕陽中不惹林花恨年年送落紅¶
<pb:KR4h0117_WYG_221-6a>¶
　　　飛雲渡¶
人煙荒縣少澹淡隔秋陰帆影分南北潮聲變古今斷¶
峯僧塔逺初日海門深小立蘆風起乘槎動客心¶
　　　道中¶
程入江郷宿新炊飯帶沙亂山愁外笛孤驛夢中家野¶
水平菰葉春風足棟花西來三兩客閒説舊京華¶
　　　寶林寺¶
圖上追三笑詩中寄七哀孤棲非絶物多難亦成才歲¶
<pb:KR4h0117_WYG_221-6b>¶
儉米生竹春寒衣上苔不知遼海客化鶴幾時回¶
　　　宿台州城外¶
荒驛丹邱路秋髙酒易醒霜增孤月白江截亂峰青旅¶
雁如曾識哀猨不可聼致家追此夕三十五郵亭¶
　　　神山寺訪僧¶
獨客無清伴髙僧住别村空山卓鍚影斷石繫舟㾗風¶
細松生籟沙虚竹迸根小亭閒坐久落日嘯孤猿¶
　　　鄭氏西莊¶
<pb:KR4h0117_WYG_221-7a>¶
不踏紅塵道結廬依水郷逺峰開宿雨髙樹表初陽犢¶
卧野門寂雁飛秋稻香午橋花竹地囘首巳凄凉¶
　　　溪行¶
風髙餘暑盡獨往興悠然野色延幽歩秋聲入暮年日¶
斜禽影亂水落樹根懸囬首故人逺城笳吹夕煙¶
　　　僊壇寺西林¶
古壇僊鶴杳野鹿自成羣松氣浮清吹經聲出白雲石¶
穿僧屋過水到寺門分人世無窮事山中了不聞¶
<pb:KR4h0117_WYG_221-7b>¶
　　　寄鄭宗仁¶
城南懐舊别谷口寄春耕野鸛巢雲老林僧管瀑清養¶
花疏石髓煉藥伏山精見説孤燈雨年來著易成¶
　　　趙奥别業¶
已無湖海夢漸老足閒情野杖日尋壑家書時到城開¶
池納天影種竹引秋聲亦愛簟瓢樂年來世味輕¶
　　　夜意¶
澹然無一事至樂在書牀老石棲雲定疎松過雨香砧¶
<pb:KR4h0117_WYG_221-8a>¶
清秋巷迥燈白夜堂凉此意無人會重城醉夢郷¶
　　　天台隱者¶
俗駕不曾到痩笻時復携肺肝清澗飲髩髪老巖棲野¶
巷猶雞犬春城自鼓鞞未應人世外别有武陵溪¶
　　　新昌道上¶
江湖猶是客嵗月巳成翁僊路重雲外人家落木中山¶
㾗經燒黑土脉入泉紅又得春風信孤花照驛東¶
　　　贈吳秀才林東歸¶
<pb:KR4h0117_WYG_221-8b>¶
幾夜髙堂夢不知山水長西風歸雁蕩落日過烏傷斷¶
影雲空白孤心草欲黄終憐負甘㫖淚灑蓼莪章¶
　　　越中送徐君寅歸閩¶
此地同為客當秋獨送君斜陽留薄醉逺道惜輕分老¶
泪遺陵木郷山出海雲天南有囬雁音信倘相聞¶
　　　故宫¶
驚風吹雨過歴歴古槐蹤王氣銷南渡僧坊聚北宗煙¶
深凝碧樹草没景陽鐘愁見花甎月荒秋咽亂蛬¶
<pb:KR4h0117_WYG_221-9a>¶
　　　辟雍¶
冠帶百年夢昔遊今重嗟璧池春飲馬槐市瞑藏鴉堂¶
鼓晨昏寂廊碑風雨斜石經雖不火歲歲長苔花¶
　　　孤山¶
囬首咸平夢清風自滿湖乾坤一士隱身世此山孤鶴¶
去空秋影梅開向舊株耳孫今白髪持酒酹寒蕪¶
　　　舟次吳門¶
懐古心猶壯臨流影自孤湖煙迷檇李城木出姑蘇草¶
<pb:KR4h0117_WYG_221-9b>¶
暗春驚鹿菰香秋試鱸青樓舊時月無復聽吳歈¶
　　　釣臺¶
曾來天上宿夢不離寒磯宇宙雙臺迥煙波一客歸姓¶
增江郡重墓隔越山微千古登臨意凄凉帶夕暉¶
　　　宿七里灘¶
寥落空山上買魚開酒樽亂山含雪意孤艇寄楓根灘¶
近不成夢鴻飛欲斷魂偶呼黄㡌語一犬吠前村¶
　　　過北雁蕩山下¶
<pb:KR4h0117_WYG_221-10a>¶
驛路入芙蓉秋髙見早鴻蕩雲飛作雨海日射成虹一¶
水通龍穴諸峰盡佛宫如何靈運屐不到此山中¶
　　　禹廟¶
萬國曾朝會羣山尚鬱盤嚴祠鎮𤣥璧故代守黄冠窆¶
入雲根古梁歸雨氣寒年年送春事來拂蘚碑看¶
　　　荷錢¶
盈盈新疊碧難借柳條穿鑄景菰蒲外買隣鷗鷺邊炎¶
官初掌柄水國不書年漸長薰風價折筩供酒舡¶
<pb:KR4h0117_WYG_221-10b>¶
　　　訪武伯山居¶
照書雙眼碧天欲壽斯文白髪前朝士青山半屋雲遲¶
花春後見逺瀑夜深聞廻首重華夢荒田自鹿麕¶
　　　漁笛¶
楚竹聲何逺蒼茫想釣舟横當半篷月吹破一江秋落¶
葉紛前浦驚鴻過别洲曲終枕簑卧無夢到凉州¶
　　　雪後¶
開簾殘酒醒雪意尚埀埀夜色沈奎久春容變柳遲寒¶
<pb:KR4h0117_WYG_221-11a>¶
塘鷗自散荒歲雀同飢便欲誅茅隱何山有紫芝¶
　　　山中早行¶
短策穿幽徑山樵半掩扉月斜林影薄石盡水聲微一¶
犬隔籬吠孤僧何處歸相逢松下立風露滿秋衣¶
　　　疎懶為四明何君賦¶
野意雲同散閒門草自新不知塵網密為謝客車頻風¶
月兼忘我山林亦恕人咸陽歎黄犬榮辱古為隣¶
　　　溪亭¶
<pb:KR4h0117_WYG_221-11b>¶
清秋有餘思日暮尚溪亭高樹月初白微風酒半醒獨¶
行穿落葉閒坐數流螢何處漁歌起孤燈隔逺汀¶
　　　答陳景賢¶
一劒掛寒壁艱危氣不衰髪根朝鏡覺書味夜燈知夢¶
斷潮生枕愁新雁入詩思君心欲折又負菊花期¶
　　　送葛居士住栖碧庵¶
越山巉巉越臺孤井中雙鯉曾走吳滿坡叢竹遺舊箭¶
回首覇業空煙蕪詩人訪古凌絶壁危樓竟欲老深碧¶
<pb:KR4h0117_WYG_221-12a>¶
聲揺孤枕海濤壯影伴瘦笻山月白了然道者亦離塵¶
一龕松下分秋雲秪今虎豹滿平陸鍊骨誰與箋青旻¶
琴心劒氣兩寂寞醉墨淋漓風雨落九十九峰歸夢寒¶
玉笙泠泠跨飛鶴¶
　　　春感¶
柳花衮雪春㝠㝠溪風一夜吹為萍萍隨風去𣺌流水¶
人生無根亦如此故山入夢草芊芊半窗疎雨寒食天¶
曉來白髪稀可數多少朱顔化黄土高原冉冉青煙斜¶
<pb:KR4h0117_WYG_221-12b>¶
麥飯灑松能幾家子䂓呌殘金粟暮繭紙蘭亭巳飛去¶
　　　荷珠¶
霞衣葱珮來珊珊水晶之宮綠玉盤誰與馮夷作戲劇¶
貝&KR0146;驅入神瓢翻又疑罷織鮫人泣碧窪融作水銀汁¶
圓或爲璧方爲珪寒光滉漾不可拾古來欹器戒覆傾¶
真宰之柄常惡盈季倫買笑輕百斛金谷轉首迷榛荆¶
紛紛魚目爭貴惜道眼獨懸諸幻息須㬰海霽山日高¶
綠雲萬柄淨如拭¶
<pb:KR4h0117_WYG_221-13a>¶
　　　冬青花¶
冬青花花時一日腸九折隔江風雨青影空五月深山¶
䕶微雪石根雲氣龍所藏尋常螻蟻不敢穴移來此種¶
非人間曾識萬年觴底月蜀魂飛遶百鳥臣夜半一聲¶
山竹裂¶
　　　喜劉邦瑞遷居采芹坊¶
并鄉聚散笑匆匆歲月無情忽兩翁燈火城南聽夜雨¶
桑麻社曲憶春風百花新意皆歸燕萬里離愁獨寄鴻¶
<pb:KR4h0117_WYG_221-13b>¶
重約扁舟尋禹穴夕陽疎樹亂雲東¶
　　　讀秦紀¶
瑯琊臺上晩雲平虎視眈眈隘八紘萬里不知人半死¶
三山空覺草長生兆來鬼璧沙邱近威動神鞭海石驚¶
書外有書焚不盡一編圮上漢功名¶
　　　項羽里¶
英雄葢世竟何為故里凄凉越水涯百二勢傾爭逐鹿¶
八千兵散獨乘騅計疎白璧孤臣去淚落烏江後騎追¶
<pb:KR4h0117_WYG_221-14a>¶
遺廟荒林人酹醉至今春草舞虞姬¶
　　　陪王監簿宴廣寒遊次韻¶
銀橋疑駕海天長丹粟離離照翠觴影浸山河瓊殿冷¶
舞深風露羽衣香亦知廣莫元無野却笑温柔别有鄉¶
手折一枝驚昨夢素娥憐老授𤣥霜¶
　　　漁舍觀梅¶
冷雲漠漠䕶籬陰瀟灑苔枝出竹林影落寒磯和雪釣¶
香浮老瓦帶春斟幾憑水驛傳芳信秪許沙鷗識素心¶
<pb:KR4h0117_WYG_221-14b>¶
回首西湖千樹逺扁舟寂寞夢中尋¶
　　　虎邱寺¶
突兀僧房倚翠微金精幻虎覇圖非瓊田萬頃山如湧¶
鐵壁千尋澗自飛堂在經聲通老石樓開塔影落秋衣¶
千年幽獨嗟誰氏斷刻苔深帶夕暉¶
　　　鶴林寺¶
流水蒼松石逕斜甕城城外梵王家僊林不返雲巢鶴¶
僧鉢曾移海國花剝落苔碑秋卧草荒凉竹院午敲茶¶
<pb:KR4h0117_WYG_221-15a>¶
當時一擲乾坤手曾向山窓倚暮霞¶
　　　焦山寺¶
山裹中流水作林寶蓮鼇背翠沈沈半空但覺煙嵐合¶
三面不知風浪深僊井浴丹開曉日海門浮玉澹秋陰¶
洞深瑶草無人采瘞鶴殘碑浸碧潯¶
　　　舟中書事¶
村酒沽來濁可斟扁舟過雨繫楓林午香吹稻海田熟¶
秋蔓引𤓰茅屋深天地暗塵歸客髩江湖斜日動鄉心¶
<pb:KR4h0117_WYG_221-15b>¶
衰年自笑爲形役空羡閒鷗卧水陰¶
　　　雲門卽事¶
最愛林中過客稀坐分孤石澹忘歸僧閒時與雲來往¶
鶴老人知城是非瀟灑山光秋入晝清寒花氣曉侵衣¶
一溪截斷紅塵影西有任公舊釣磯¶
　　　寄葛秋巖¶
吳地繁華半劫灰故山秋逺夢頻回琵琶亭老春風棹¶
桑落洲寒夜雨杯歲月悠悠人幾換關河𣺌𣺌雁空來¶
<pb:KR4h0117_WYG_221-16a>¶
酒酣欲寄登臨眼黄葉斜陽滿廢臺¶
　　　歸白石故廬¶
四隣井竈出荒墟獨鶴歸來認舊廬一逕蒼苔供痩策¶
半簪華髪伴殘書斜陽巷陌語初燕新水池塘生細魚¶
小立春風憐寂寞忽吹花片入襟裾¶
　　　春暮¶
乾坤萬事上睂端寂歴東風獨倚䦨白髪餘春能幾醉¶
綠陰疎雨不多寒香飄苔逕花誰惜影落沙泉鶴自看¶
<pb:KR4h0117_WYG_221-16b>¶
碧眼野僧知我意素琴携就竹西彈¶
　　　用韻寄陳振先同舍¶
心事凄凉寄雁聲石田苔滿未妨耕西風戌角催年換¶
殘夜江樓見日生煮茗敲氷貧有味看花隔霧老無情¶
湖山猶憶笙歌底笑領春香綠滿觥¶
　　　紀夢¶
江風吹夢到書樓樓外新鴻數㸃秋葛老巾山空落照¶
晉時帶水向東流魚蝦市散荒煙合鳥雀門深細草幽¶
<pb:KR4h0117_WYG_221-17a>¶
何處一聲長笛起覺來孤客在滄洲¶
　　　贈天目吳君實¶
詩興翩翩度雪溪巖雲半䕶舊留題夢回殘月蒼梧曉¶
家在春風秀麥西萱草堂深衣屢寄桃花觀冷酒重携¶
故山石鏡無人問空與寒猿照影啼¶
　　　答鄭卽翁¶
初陽蒙霧出林遲貧病雖兼氣不衰老愛歸田追靖節¶
狂思入海訪安期春風門巷楊花後舊國山河杜宇時¶
<pb:KR4h0117_WYG_221-17b>¶
一種閒愁無着處酒醒重讀寄來詩¶
　　　東山渡次胡汲古韻¶
客來持酒灑煙霏空想高風意欲飛老洞藏雲安石卧¶
孤舟載雪子猷歸一川白鳥自來去千古青山無是非¶
欲上危亭愁逺眺廢陵殘樹隔斜暉¶
　　　寄陳用賔¶
水竹脩脩稱客居閒時挾策自觀魚為儒老入他州籍¶
懐古幽探異穴書日暮碧雲歸巳晩歲寒青桂嗅如初¶
<pb:KR4h0117_WYG_221-18a>¶
文章自古多憎命狗監無勞誦子虚¶
　　　寄七星山人¶
十年疎髩為誰斑天借儒冠日月閒欹枕寒生雙瀑澗¶
開門春滿七星山鶴歸尚覺遼城是鵑老空聞蜀道難¶
欲覓九還憑寄語青牛何日度函關¶
　　　夢中作¶
昭陵玉匣走天涯金粟堆前幾吠鴉水到蘭亭轉嗚咽¶
不知真帖落誰家¶
<pb:KR4h0117_WYG_221-18b>¶
　　　題陸大參廣陵牡丹詩巻後¶
南海英魂呌不醒舊題重展墨香凝當時京洛花無主¶
猶有春風寄廣陵¶
　　　歸自越避宼海濵寒食不得祭掃¶
持酒無因灑墓松禽聲花色慘東風去年此日身為客¶
及到鄉山又客中¶
　　　秋夜¶
片月相隨過竹居風生荷葉酒醒初窗扉半掩秋蟲急¶
<pb:KR4h0117_WYG_221-19a>¶
猶有殘燈守故書¶
　　　吳中會故人¶
一聲秋雁荻花秋片月吳松共客舟却憶去年今夜月¶
思君獨上越山樓¶
　　　别方槐庭山人¶
夜䦨深語剔寒缸别意蕭蕭竹半窗明日孤帆鴻影外¶
東風殘雪過曹江¶
　　　葛仙翁石牀¶
<pb:KR4h0117_WYG_221-19b>¶
鈞天夢破珊瑚枕巖壑春供翡翠屏一巻黄庭雲半席¶
宵深讀與嶺猿聽¶
　　　館娃宮¶
苧羅山女入宮新四壁黄金一笑春歩輦醉歸香逕月¶
隔江還有卧薪人¶
　　　宋武帝居今爲壽邱寺¶
青衣夢破滿林煙一擲乾坤亦偶然僧屋翠微看月上¶
江山猶似永初年¶
<pb:KR4h0117_WYG_221-20a>¶
　　　夢回¶
夢回荒館月籠秋何處砧聲喚客愁深夜無風蓮葉響¶
水寒更有未眠鷗¶
　　　聞蟬¶
翼綃微動自宮商幾曳殘聲送夕陽喚得槐柯芳夢覺¶
薫風一曲換西凉¶
　　　其二¶
近交紙簿雲翻手舊夢冠空雪滿顛却憶畵舡曾聽處¶
<pb:KR4h0117_WYG_221-20b>¶
夕陽高柳斷橋邊¶
　　　䟦¶
古今扶綱常立人極者忠與義而已昔伯夷叔齊恥食¶
周粟孔子賢之賢其義也張巡許逺致身于國百世祀¶
之祀其忠也余觀霽山斯集慷慨激烈闊歩逺視冬青¶
樹事爲所難爲於戲宋亡久矣此人此心果何爲哉忠¶
義激之也觀斯集厥有感于斯歟厥有取于斯歟嘉靖¶
辛卯歳三月浙江按察司副使京口丁瓚跋¶
<pb:KR4h0117_WYG_221-21a>¶
　　附趙萬年裨幄集¶
　　　臘月初三日敵人攻城以强弩射退獲㨗¶
四圍鉦鼓震天鳴敵騎平明盡逼城萬弩應弦因退走¶
却疑城上有神兵¶
　　　正月初三日至初五再攻焚其攻具敵騎大却¶
鵞車虎砲與雲梯堪笑邊人巧用機大帥胸中攄妙算¶
一時談笑盡灰飛¶
　　　臘八危家餉粥有感¶
<pb:KR4h0117_WYG_221-21b>¶
襄陽城外漲沙塵矢石叢中未死身不爲主人供粥餉¶
爭知臘八是今辰¶
　　　二月三日登城郊外春色可人而敵騎未退¶
平生春日不傷春今日逢春愁殺人觸目旌旗非族數¶
無言桃李少精神可憐野興牽羈興不分紅塵雜塞塵¶
直待元戎攘却後峴山無惜領嘉賔¶
　　　毁土山¶
築土爲山號距煙邊人癡計要攻城誰知壯士中宵出¶
<pb:KR4h0117_WYG_221-22a>¶
三月工夫一夜平¶
　　　十三日納合道僧攜印來降¶
屹若金湯不可攻此時誰肯自投降勢窮方獻將軍印¶
何似當初莫渡江¶
　　　徐招幹請喫鱖魚桐皮¶
簷外桃花片片飛埀涎漢水鱖魚肥桐皮一作飢腸飽¶
似得精兵解敵圍¶
　　　程機宜宅喫豆粥¶
<pb:KR4h0117_WYG_221-22b>¶
豆紅米白間青蔬髣髴來從香積厨異日大官還飽飲¶
不應忘却在蕪蔞¶
　　　偶成¶
一心憂國不憂家掠面黄塵帶晩沙郵傳不通音問隔¶
家人夜夜卜燈花¶
　　　圍中墮馬傷足方愈牙痛累日¶
敵騎塞東津迍邅困此身足傷方復歩牙痛又揺齦忍¶
見邊塵暗俄驚歲事新龍鍾三十九碌碌度青春¶
<pb:KR4h0117_WYG_221-23a>¶
　　　嵗暮¶
嵗暮嗟為客那堪復被圍一心惟許國視死巳如歸¶
　　　除夜¶
除夜春牛吼開正敵騎多有謀思却敵休問命如何¶
　¶
　¶
　¶
　¶
<pb:KR4h0117_WYG_221-23b>¶
　¶
　¶
　¶
　¶
　¶
　¶
　¶
　石倉歴代詩選巻二百二十一¶
