# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:09.834356
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二十二
<pb:KR4h0117_WYG_022-1a>¶
欽定四庫全書¶
　石倉歴代詩選巻二十二¶
　　　　　　　　　　　　明　曹學佺　編¶
　初唐九¶
　　陳子昂¶
　　　感遇詩¶
蘭若生春夏芊蔚何青青幽獨空林色朱蕤冒紫莖遲¶
遲白日晩嫋嫋秋風生歳華盡揺落衆芳竟何成¶
<pb:KR4h0117_WYG_022-1b>¶
蒼蒼丁零塞今古緬荒途亭堠何摧兀暴骨無全軀黃¶
沙幕南起白日隐西隅漢甲三十萬曽以事匃奴但見¶
沙場死誰憐塞上孤¶
白日毎不歸青陽時暮矣茫茫吾何思林卧觀無始衆¶
芳委時晦鶗鴂鳴悲耳鴻荒固已頹誰識巢居子¶
吾愛鬼谷子青谿無垢氛囊括經世道遺身在白雲七¶
雄方龍鬬天下亂無君浮榮不足貴遵養晦時文舒可¶
彌宇宙卷之不盈分豈徒山水壽空與麋鹿羣¶
<pb:KR4h0117_WYG_022-2a>¶
呦呦南山鹿罹罟以媒和招揺青桂樹幽蠧亦成科世¶
情甘近習榮耀紛如何怨憎未相復親愛生祸羅瑶臺¶
傾巧笑玉杯殞雙蛾誰見枯城蘖青青成斧柯¶
林居病時乆水木澹孤清閒卧觀物化悠悠念無生青¶
春始萌逹朱火已滿盈徂落方自此感歎何時平¶
臨岐泣世道天命良悠悠昔日殷王子玉馬遂朝周寳¶
鼎淪伊榖瑶臺成古丘西山傷遺老東陵有故侯¶
翡翠巢南海雄雌珠樹林何知美人意驕愛比黃金殺¶
<pb:KR4h0117_WYG_022-2b>¶
身炎州裏委羽玉堂隂旖旎光首飾葳蕤爛錦衾豈不¶
在遐逺虞羅忽見尋多材信為累歎息此珍禽¶
𤣥蟬號白露兹歳已蹉跎羣物從大化孤英将奈何瑶¶
臺有青鳥逺食玉山禾崑崙見𤣥鳯豈復虞雲羅¶
荒哉穆天子好與白雲期宫女多怨曠層城閉蛾眉日¶
躭瑶池樂豈傷桃李時青苔空萎絶白髪生羅帷¶
朝發宜都渚浩然思故鄉故鄉不可見路隔巫山陽巫¶
山綵雲沒高丘正㣲茫佇立望已乆涕淚沾衣裳豈兹¶
<pb:KR4h0117_WYG_022-3a>¶
越鄉感憶昔楚襄王朝雲無處所荆國亦淪亡¶
可憐瑶臺樹灼灼佳人姿碧華映朱實攀折青春時豈¶
不盛光寵榮君白玉墀但恨紅芳歇凋傷感所思¶
朅來豪遊子勢利祸之門如何蘭膏歎感激自生寃衆¶
趨明所避時棄道猶存雲淵既已失羅網與誰論箕山¶
有高節湘水有清源惟應白鷗鳥可為洗心言¶
金鼎合神丹世人将見欺飛飛騎羊子胡乃在峨眉變¶
化固非類芳菲能幾時疲疴苦淪世憂悔日侵淄眷然¶
<pb:KR4h0117_WYG_022-3b>¶
顧幽褐白雲空涕洟¶
朔風吹海樹蕭條邊已秋亭上誰家子哀哀明月樓自¶
言幽燕客結髪事逺遊赤丸殺公吏白刃報私讐竄身¶
至海上被役此邊州故鄉三千里遼水復悠悠毎憤胡¶
兵入常為漢國羞何如七十戰白首未封侯¶
浩然坐何慕吾蜀有峨眉念與楚狂子悠悠白雲期時¶
哉悲不會涕泣乆漣洏夢登綏山穴南采巫山芝探元¶
觀羣化遺世從雲螭婉孌時永矣感悟不見之¶
<pb:KR4h0117_WYG_022-4a>¶
　　　薊丘覽古贈盧居士藏用七首¶
　　丁酉嵗吾北征出自薊門歴觀燕之舊都其城池¶
　　覇迹已蕪昧矣乃慨然仰歎憶昔樂生鄒子羣賢¶
　　之遊盛矣因登薊丘作七詩以志之寄終南盧居¶
　　士亦有軒轅之遺跡也¶
　　　軒轅臺¶
北登薊丘望求古軒轅臺應龍已不見牧馬空黃埃尚¶
想廣成子遺跡白雲隈¶
<pb:KR4h0117_WYG_022-4b>¶
　　　燕昭王¶
南登碣石坂遥望黃金臺丘陵盡喬木昭王安在哉覇¶
圖悵已矣驅馬復歸來¶
　　　樂生¶
王道已淪&KR0008;戰國競貪兵樂生何感激仗義下齊城雄¶
圖竟中夭遺歎寄阿衡¶
　　　燕太子¶
秦王日無道太子怨亦深一聞田光義七首贈千金其¶
<pb:KR4h0117_WYG_022-5a>¶
事雖不立千載為傷心¶
　　　田光先生¶
自古皆有死狥義良獨稀奈何燕太子尚使田生疑伏¶
劒誠已矣感我涕沾衣¶
　　　鄒子¶
大運淪三代天人罕見窺鄒子何寥廓謾說九瀛垂興¶
亡已千載今也則無推¶
　　　郭隗¶
<pb:KR4h0117_WYG_022-5b>¶
逢時獨為貴歴代非無才隗君亦何幸遂起黃金臺¶
　　　西還至散闗答喬補闕知之¶
葳蕤蒼梧鳯嘹唳白露蟬羽翰本無匹結交何獨全昔¶
君事胡馬余得奉戎旃㩦手向沙塞闗河緬幽燕芳嵗¶
幾陽止白日屢徂遷功業雲臺薄平生佩玉捐歎此南¶
歸日猶聞北戌邊代水不可渉巴山亦潺湲攬衣度函¶
谷銜涕望秦川蜀門自兹始雲山方浩然¶
　　　題居延古城贈喬十二知之¶
<pb:KR4h0117_WYG_022-6a>¶
聞君東山意宿昔紫芝榮滄州今何在華髪旅邊城還¶
漢功既薄逐胡䇿未行徒嗟白日暮坐對黃雲生桂枝¶
芳欲晚薏苡謗誰明無為空自老含歎負生平¶
　　　征東至淇門答宋叅軍之問¶
南星中大火将子渉清淇西林改㣲月征斾空自持碧¶
潭去已逺瑶華折遺誰若問遼陽戌悠悠天際旗¶
　　　答洛陽主人¶
平生白雲志早愛赤松遊事親恨未立從宦此中州主¶
<pb:KR4h0117_WYG_022-6b>¶
人亦何問旅客非悠悠方謁明天子清晏奉良籌再取¶
連城璧三陟平津侯不然拂衣去歸從海上鷗寜随當¶
代子傾側且沉浮¶
　　　酬暉上人秋夜山亭有贈¶
皎皎白林秋㣲㣲翠山静禪居感物變獨坐開軒屏風¶
泉夜聲雜月露宵光冷多謝忘機人塵憂未能整¶
　　　酬暉上人夏日林泉¶
聞道白雲居窈窕青蓮宇巖泉萬丈流樹石千年古林¶
<pb:KR4h0117_WYG_022-7a>¶
卧對軒忩山隂滿庭戸方釋塵事勞從君襲蘭杜¶
　　　送别出塞¶
平生聞髙義書劒百夫雄言登青雲去非此白雲翁胡¶
兵屯塞下漢騎屬雲中君為白馬将腰佩騂角弓單于¶
不敢射天子佇深功蜀山余方隐良會何時同¶
　　　登薊丘樓送賈兵曹入都¶
東山宿昔意北征非我心孤負平生願感涕下沾襟暮¶
登薊樓上永望燕山岑遼海方漫漫胡沙飛且深峨眉¶
<pb:KR4h0117_WYG_022-7b>¶
杳如夢仙子曷由尋擊劒起歎息白日忽西沈聞君洛¶
陽使因子寄南音¶
　　　秋園卧病呈暉上人¶
幽寂曠日遥林園轉清密疲痾澹無豫獨坐汎瑶瑟懐¶
挾萬古情憂虞百年疾綿綿多滯念忽忽每如失緬想¶
赤松遊高尋白雲逸榮吝始都䘮幽人遂貞吉圖書紛¶
滿牀山木藹盈室宿昔心所尚平生自兹畢願言誰見¶
知梵筵有同術八月高秋晩凉風正蕭瑟¶
<pb:KR4h0117_WYG_022-8a>¶
　　　登澤州城北樓讌¶
平生倦遊者觀化乆無窮復來登此國臨望與君同坐¶
見秦兵壘遥聞趙将雄武安君何在長平事已空且歌¶
𤣥雲曲御酒舞薫風勿使青衿子嗟爾白頭翁¶
　　　度荆門望楚¶
遥遥去巫峽望望下章臺巴國山川盡荆門煙霧開城¶
分蒼野外樹斷白雲隈今日狂歌客誰知入楚來¶
　　　晚次樂鄉縣¶
<pb:KR4h0117_WYG_022-8b>¶
故鄉杳無際日暮且孤征川原迷舊國道路入邊城野¶
戌荒煙斷深山古木平如何此時恨噭噭夜猿鳴¶
　　　同王員外雨後登開元寺南樓因酬暉上人獨¶
　　　　坐山亭有贈¶
鍾梵經行罷香林坐入禪巖庭交雜樹石瀬瀉鳴泉水¶
月心方寂雲霞思獨𤣥寜知人世裏疲病得攀縁¶
　　　詠主人壁上畫鶴寄喬主簿崔著作¶
古壁仙人畫丹青尚有文獨舞紛如雪孤飛暖似雲自¶
<pb:KR4h0117_WYG_022-9a>¶
矜彩色重寜憶故池羣江海聨翩翼長鳴誰復聞¶
　　　居延海樹聞鶯同作¶
邊地無芳樹鶯歌勿聽新間闗如有意愁絶若懐人明¶
妃失漢寵蔡女沒胡塵坐聞應落淚况憶故園春¶
　　　送魏大從軍¶
匃奴猶未滅魏綘復從戎悵别三河道言追六郡雄雁¶
山橫代北狐塞接雲中勿使燕然上惟留漢将功¶
　　　送殷大入蜀¶
<pb:KR4h0117_WYG_022-9b>¶
禺山金碧路此地饒英靈送君一為别悽斷故鄉情片¶
雲生極浦斜日隐離亭坐看征騎沒惟見逺山青¶
　　　落第西還别劉祭酒高明府¶
别館分周國歸驂入漢京地連函谷塞川接廣陽城望¶
逈樓臺出途遥煙霧生莫言長落羽貧賤一交情¶
　　　落第西還别魏四懔¶
轉蓬方不定落羽自驚弦山水一為别歡娱復幾年離¶
亭暗風雨征路入雲煙還因北山逕歸守東陂田¶
<pb:KR4h0117_WYG_022-10a>¶
　　　送客¶
故人洞庭去揚桞春風生相送河洲晚蒼茫别思盈白¶
蘋已堪把緑蕋復含榮江南多桂樹歸客贈生平¶
　　　春夜别友人二首¶
銀燭吐青煙金樽對綺筵離堂思琴瑟别路遶山川明¶
月隐高樹長河沒曉天悠悠洛陽道此㑹在何年¶
紫塞白雲斷青春明月初對此芳樽夜離憂悵有餘清¶
冷花露滿滴瀝簷宇虚懐君欲何贈願上大臣書¶
<pb:KR4h0117_WYG_022-10b>¶
　　　遂州南江别鄉曲故人¶
楚江復為客征棹方悠悠故人憫追送置酒此南洲平¶
生亦何恨夙昔在林丘違此鄉山别長謡去國愁¶
　　　送東莱王學士無競¶
寳劒千金買平生未許人懐君萬里别持贈結交親孤¶
松宜晚嵗衆木愛芳春已矣将何道無令白首新¶
　　　送梁李二明府¶
負書猶在漢懐䇿未聞秦復此窮秋日芳樽别故人黃¶
<pb:KR4h0117_WYG_022-11a>¶
金装屢盡白首契逾新空羡雙鳬舄俱飛向玉輪¶
　　　送著作佐郎崔融等從梁王東征¶
金天方肅殺白露始專征王師非樂戰之子慎佳兵海¶
氣侵南部邊風掃北平莫賣盧龍塞歸邀麟閣名¶
　　　春晦餞陶七於江南同用風字¶
黃鶴煙雲去青江琴酒同離㠶方楚越溝水復西東芙¶
蓉生夏浦楊栁送春風明日相思處應對菊花叢¶
　　　夏日遊暉上人房¶
<pb:KR4h0117_WYG_022-11b>¶
山水開精舍琴歌列梵筵人疑白樓賞地似竹林禪對¶
户池光亂交軒巖翠連色空今已寂乘月弄澄泉¶
　　　春日登金華觀¶
白玉仙臺古丹丘别望遥山川亂雲日樓榭入煙霄鶴¶
舞千年樹虹飛百尺橋還疑赤松子天路坐相邀¶
　　　晦日宴高氏林亭同用華字(并序/)¶
　　有渤海之宗英是平陽之貴戚發揮鳯臺而嘯侣¶
　　幽贊雞川而留宴冠纓濟濟多延戚里之賔鸞鳯¶
<pb:KR4h0117_WYG_022-12a>¶
　　鏘鏘自有文雅之客¶
尋春遊上路追宴入山家主第簪纓滿皇州景望華玉¶
池初吐溜珠樹始開花歡娱方未極林閣散餘霞¶
　　　白帝城懐古¶
日落滄江晚停橈問土風城臨巴子國臺沒漢王宮荒¶
服仍周甸深山尚禹功巖懸青壁斷地險碧流通古木¶
生雲際孤㠶出霧中川途去無限客思坐何窮¶
　　　峴山懐古¶
<pb:KR4h0117_WYG_022-12b>¶
秣馬臨荒甸登高覽舊都猶悲墮淚碣尚想卧龍圖城¶
邑遥分楚山川半入吴丘陵徒自出賢聖幾凋枯野樹¶
蒼煙斷津樓晚氣孤誰知萬里客懐古正踟蹰¶
　　　宿讓河驛浦¶
沿流亂北渚結纜宿南洲合㟁昬初夕迴塘暗不流卧¶
聞塞鴻斷坐聽峡猿愁沙浦明如月汀葭晦若秋不及¶
能鳴雁徒思海上鷗天河殊未曉滄海信悠悠¶
　　　秋日遇荆州府崔兵曹使宴¶
<pb:KR4h0117_WYG_022-13a>¶
輶軒鳯皇使林藪鶡雞冠江湖一相許雲霧坐交歡興¶
盡崔亭伯言忘釋道安林光稍欲暮嵗物已将䦨古樹¶
蒼煙斷虚庭白露寒瑶琴山水曲今日為君彈¶
　　　于長史山池三日曲水宴¶
摘蘭藉芳月祓宴坐迴汀汎灔清流滿葳蕤白芷生金¶
絃揮趙瑟玉柱弄秦筝巖榭風光媚郊園春樹平煙花¶
飛御道羅綺照昆明日落紅塵合車馬亂縱橫¶
　　　合州津口别舍弟至東陽峡歩趂不及眷然有¶
<pb:KR4h0117_WYG_022-13b>¶
　　　　憶作以示之¶
江潭共為客洲浦獨迷津思積芳庭樹心斷白眉人同¶
衾成楚越别島類胡秦林㟁隨天轉雲峰逐望新遥遥¶
終不見黙黙坐合嚬念别疑三月經遊未一旬孤舟多¶
逸興誰共爾為隣¶
　　　萬州曉發放舟乗漲還寄蜀中親朋¶
空濛巖雨霽爛熳曉雲歸嘯旅乘明發奔橈騖斷磯蒼¶
茫林岫轉絡繹漲濤飛逺㟁孤煙出遥峰曙日㣲前瞻¶
<pb:KR4h0117_WYG_022-14a>¶
未能眴坐望已相依曲直多今古經過失是非還期方¶
浩浩征思日騑騑寄謝千金子江海事多違¶
　　　入峭峡安居谿伐木谿源幽邃林嶺相映有竒¶
　　　　致焉¶
肅徒歌伐木驚檝漾輕舟靡迤隨迴水潺湲泝淺流煙¶
沙分兩㟁露島夾雙洲古樹連雲密交峰入浪浮巖潭¶
相映媚谿谷屢環周路迥光逾逼山深興轉幽麕鼯寒¶
思晚猿鳥暮聲秋誓息蘭臺䇿将從桂樹遊因書謝親¶
<pb:KR4h0117_WYG_022-14b>¶
愛千嵗覓蓬丘¶
　　　入東陽峡與李明府舟前後不相及¶
東巖初觧纜南浦遂離羣出沒同洲島沿洄異渚濆風¶
煙猶可望歌笑浩難聞路轉青山合峰迴白日曛奔濤¶
上漫漫積水下沄沄倐忽猶疑及差池復兩分離離間¶
逺樹藹藹沒遥氛地上巴陵道星連牛斗文孤狖啼寒¶
月哀鴻呌斷雲仙舟不可見揺思坐氛氲¶
　　　題田洗馬遊巖桔橰¶
<pb:KR4h0117_WYG_022-15a>¶
望苑長為客商山遂不歸誰憐北陵井未息漢隂機¶
　¶
　¶
　¶
　¶
　¶
　¶
　¶
<pb:KR4h0117_WYG_022-15b>¶
　¶
　¶
　¶
　¶
　¶
　¶
　¶
　石倉歴代詩選巻二十二¶
