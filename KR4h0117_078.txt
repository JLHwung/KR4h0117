# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.044254
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷七十八
<pb:KR4h0117_WYG_078-1a>¶
欽定四庫全書¶
　石倉歴代詩選巻七十八¶
　　　　　　　　　　　　明　曹學佺　編¶
　晚唐五¶
　　杜荀鶴(字彦之/池州人)¶
　　　春宫怨¶
早被嬋娟誤欲妝臨鏡慵承恩不在貌教妾若為容風¶
暖鳥聲碎日髙花影重年年越溪女相憶採芙蓉¶
<pb:KR4h0117_WYG_078-1b>¶
　　　訪道者不遇¶
寂寂白雲門尋真不遇真祗應松上鶴便是洞中人藥¶
圃花香異沙泉鹿跡新題詩留姓字他日此相親¶
　　　送人遊吳¶
君到姑蘇見人家盡枕河古宫閒地少水港小橋多夜¶
市賣菱藕春船載綺羅遥知未眠月鄉思在漁歌¶
　　　浙中逢詩友¶
到處有同人多為賦與文詩中難得友湖畔喜逢君凍¶
<pb:KR4h0117_WYG_078-2a>¶
把城根雪風開嶽靣雲苦吟猶不足争忍話離羣¶
　　　送友遊吳越¶
去越従吳過吳疆與越連有園多種橘無水不生蓮夜¶
市橋邉火春風寺外船此中偏重客君去必經年¶
　　　登天台寺¶
一到天台寺髙低景旋生共僧巖上坐見客海邉行野¶
色人耕破山根浪打鳴忙時向閒處不覺有閒情¶
　　　題江島僧居¶
<pb:KR4h0117_WYG_078-2b>¶
師愛無塵地江心島上居接船求化慣登陸赴齋疎載¶
土春栽樹抛生日餧魚入雲蕭帝寺畢竟欲何如¶
　　　送人遊江南¶
滿酌勸君酒勸君君莫辭能禁㡬度别即到白頭時晩¶
岫無雲蔽春帆有燕随男兒兩行淚不欲等閒垂¶
　　　遊茅山¶
步步入山門仙家鳥徑分漁樵不到處麋鹿自成羣石¶
面迸出水松頭穿破雲道人星月下相次禮茅君¶
<pb:KR4h0117_WYG_078-3a>¶
　　　郊居即事投李給事¶
無禄奉晨昏閒居㡬度春江湖苦吟士天地最閒人書¶
劒同三友蓬蒿外四鄰相知不相薦何以自謀身¶
　　　霽後登唐興寺水閣¶
一雨三秋色蕭條古寺間無端登水閣有處似家山白¶
日生新事何時得蹔閒將知老僧意未必戀松闗¶
　　　贈廬嶽隠者¶
自見来如此未嘗離洞門結茅遮雨雪採藥給晨昏古¶
<pb:KR4h0117_WYG_078-3b>¶
樹藤纒殺春泉鹿過渾悠悠無一事不似屬乾坤¶
　　　懐紫閣隠者¶
紫閣白雲端雲中有地仙未歸蓬島上猶隠國門前洞¶
口人無跡花隂鹿自眠焚香賦詩罷星月冷遥天¶
　　　送賔貢登第後歸海東¶
歸捷東華第登船鬢未絲直應天上桂别有海東枝國¶
界波窮處鄉心日出時西風送君去莫慮到家遲¶
　　　送人南遊¶
<pb:KR4h0117_WYG_078-4a>¶
凡遊南國者未有不蹉跎到海路難盡挂帆人更多潮¶
沙分象跡花洞響蠻歌縦有投文處於君能㡬何¶
　　　經賈島墓¶
謫宦自麻衣銜寃至死時山根三尺墓人口數聨詩仙¶
桂終無分皇天自有私暗松風雨夜空使老猿悲¶
　　　秋夜晩泊¶
一望一蒼然蕭騷起暮天逺山横落日歸鳥度平川家¶
是去秋别月當今夕圓漁翁似相伴徹曉葦叢邉¶
<pb:KR4h0117_WYG_078-4b>¶
　　　經九華費徵君墓¶
凡弔先生者多傷荆棘間不知三尺墓髙却九華山天¶
地有何外子孫無亦閒當時若徵起未必得身還¶
　　　溪居叟¶
溪翁居静處溪鳥入門飛早起釣魚去夜深乘月歸見¶
君無事老覺我有求非不説風霜苦三冬一草衣¶
　　　贈秋浦金長府¶
倚郭難為宰非君即有私惟憑野老口不立政聲碑若¶
<pb:KR4h0117_WYG_078-5a>¶
甚求名日貧於未選時溪山竟如此利得且吟詩¶
　　　將遊湘湖有作¶
一家相别意不得不潸然逺作南方客初登上水船嶽¶
鍾思冷夢湘月少殘篇便有歸来計風波亦隔年¶
　　　江上逢韋彖先輩¶
不易為離抱江天即見鴻暮帆何處落涼月與誰同木¶
葉新霜後漁燈夜浪中時難慎行止吾道利於窮¶
　　　維揚逢詩友張喬¶
<pb:KR4h0117_WYG_078-5b>¶
天下方多事逢君得話詩直應吾道在未覺國風衰生¶
計吟銷日人情醉過時雅篇三百首留作後来師¶
　　　秋日懐九華舊居¶
吾道在五字吾身寧陸沈涼生中夜雨病起故山心燭¶
共寒㣲飲蛩添苦楚吟何當遂歸去一徑入松林¶
　　　下第東歸别人¶
不得同居住當春别帝鄉年華落第老歧路出闗長芳¶
草緣流水殘花向夕陽懐親暫歸去非是釣滄浪¶
<pb:KR4h0117_WYG_078-6a>¶
　　　登山寺¶
山半一山寺野人秋日登就中偏愛石獨上最髙層有¶
果猿攀樹無齋鴿看僧儒門自多事来此復何能¶
　　　送友人遊南海¶
南海南邉路君遊祗為貧山川多少路郡邑㡬何人花¶
鳥名皆别寒暄氣不均相期旦晩見莫待瘴侵身¶
　　　寄益陽武灌明府¶
縣稱詩人理無嫌但寂寥溪山入城郭户口半漁樵月¶
<pb:KR4h0117_WYG_078-6b>¶
滿彈琴夜花香漉酒朝相思不相見雲水路迢迢¶
　　　閩中别所知¶
觸目生歸思那堪路七千臘中離此地馬上見明年郡¶
邑溪山巧寒暄日月偏自疑雙鬢雪不似到南天¶
　　　春訪獨孤處士¶
一僻春来静深宜長者居好花都待晩脩竹不妨疎雁¶
入湘江食人侵曉色鋤似君無學處頭白道如初¶
　　　冬末同友人泛瀟湘¶
<pb:KR4h0117_WYG_078-7a>¶
殘臘泛舟何處好最多吟興是瀟湘就船買得魚偏美¶
踏雪沽来酒倍香猿到夜深啼嶽麓雁知春近到衡陽¶
與君剰採江山景裁取新詩入帝鄉¶
　　　題廬嶽劉處士草堂¶
仙境閒尋採藥翁草堂留話一宵同若看山下雲深處¶
直是人間路不通泉冷藕花来洞口月将松影過溪東¶
求名心在閒難遂明日馬蹄塵土中¶
　　　山中寄詩友¶
<pb:KR4h0117_WYG_078-7b>¶
山深長恨少同人覽景無時不憶君庭果自従霜後熟¶
夜猿頻向屋邉聞琴臨秋水彈明月酒向東山酌白雲¶
仙桂算攀攀合得平生心力盡於文¶
　　　秋宿臨江驛¶
南来北去二三年年去年来兩鬢斑舉世盡従愁裏老¶
誰人肯向死前閒漁舟火影寒歸浦驛路鈴聲夜過山¶
身事未成歸未得聴猿鞭馬入長安¶
　　　冬末自長沙遊桂嶺留獻所知¶
<pb:KR4h0117_WYG_078-8a>¶
家隔重湖歸未期更堪南去别深知前程笑到山多處¶
上馬愁逢嵗盡時四海内無容足地一生中有苦心詩¶
朱門祗見朱門事獨把孤寒問阿誰¶
　　　夏日登友人書齋林亭¶
暑天長似秋天冷帶郭林亭盡不如蟬噪檻前遮日竹¶
鷺窺池面弄萍魚抛山野客横琴醉種藥家僮踏雪鋤¶
衆惜君才堪上第莫因居此與名疎¶
　　　寄臨海姚中丞¶
<pb:KR4h0117_WYG_078-8b>¶
夏辭旌旆已秋深永夕思量淚滿襟風月易斑搜句鬢¶
星霜難改感恩心尋花洞裏連春醉望海樓中徹曉吟¶
雖有夢魂知處所去来多被角聲侵¶
　　　秋日閒居寄先達¶
到頭心事欲何為忩下工夫鬢上知乍可百年無稱意¶
誰教一日不吟詩風驅早雁衝湖色雨挫殘蟬㸃栁枝¶
自古書生也如此獨看惆悵是明時¶
　　　題覺禪和¶
<pb:KR4h0117_WYG_078-9a>¶
少見修行得似師茅堂佛像亦随時禪衣補後雲藏線¶
夏臘髙来雪印眉耕地戒侵連塚土伐薪教䕶帶巢枝¶
有時問著經中事却道山僧總不知¶
　　　春日山居寄友人¶
野吟何處最相宜春景暄和好入詩髙下麥苗新雨後¶
淺深山色晩晴時半巖雲脚風牽㫁平野花枝鳥踏垂¶
倒載干戈是何日近来麋鹿欲相随¶
　　　懐廬嶽舊隠¶
<pb:KR4h0117_WYG_078-9b>¶
一别三年長在夢夢中時躡石稜層泉聲入野方堪聴¶
山色逢秋始可登巖鹿慣随鋤藥叟溪鷗不怕洗苔僧¶
人間有許多般事求要身閒直未能¶
　　　和友人見題山居¶
避時多喜葺居成七字君題萬象清開户曉雲連地白¶
訪人秋月滿山明庭前樹瘦霜来影洞口泉噴雨後聲¶
有景供吟且如此算来何必躁浮名¶
　　　贈徹上人¶
<pb:KR4h0117_WYG_078-10a>¶
多少僧中僧行髙偈成流落遍僧抄經忩月静灘聲到¶
石徑人稀蘚色交垂露竹粘蟬落殻窣雲松載鶴棲巢¶
煮茶童子閒勝我猶得依時把磬敲¶
　　　哭山友¶
十載同棲廬嶽雲寒燒枯葉夜論文在生未識公卿面¶
至死不離麋鹿羣従見蓬蒿叢壊屋長憂雨雪透荒墳¶
把君詩句髙聲讀想得天髙也合聞¶
　　　别四明鍾尚書¶
<pb:KR4h0117_WYG_078-10b>¶
九華天際碧嵯峨無奈春来入夢何難與英雄論教化¶
却思猿鳥共煙蘿風前栁態閒時少雨後花容淡處多¶
都大人生有離别且將詩句代離歌¶
　　　宿東林寺題願公院¶
古寺沈沈僧未眠搘頥将客説閒緣一溪月色非塵世¶
滿洞松聲似雨天簷底水涵抄律燭忩間風引煮茶煙¶
無由往得吟相伴心繫青雲十五年¶
　　　馬上行¶
<pb:KR4h0117_WYG_078-11a>¶
五更復五里去時無住時日將家漸逺猶恨馬行遲¶
　　　閩中秋思¶
雨勻紫菊叢叢色風弄紅蕉葉葉聲北畔是山南畔海¶
祗堪圖畫不堪行¶
　　　溪興¶
山雨溪風巻釣絲瓦甌篷底獨斟時醉来睡著無人喚¶
流下前溪也不知¶
　　　溪岸秋思¶
<pb:KR4h0117_WYG_078-11b>¶
桑柘窮頭三四家挂罾垂釣是生涯秋風忽起溪灘白¶
零落岸邉蘆荻花¶
　　　宿欒城驛却寄常山張書記¶
一更更盡到三更吟破離心句不成數樹秋風滿庭月¶
憶君時復下堦行¶
　　　題新雁¶
暮天新雁起汀洲紅蓼花疎水國秋想得故園今夜月¶
㡬人相憶在江樓¶
<pb:KR4h0117_WYG_078-12a>¶
　　　旅舎遇雨¶
月華星彩坐来收嶽色江聲暗結愁半夜燈前十年事¶
一時和雨到心頭¶
　¶
　¶
　¶
　¶
　¶
<pb:KR4h0117_WYG_078-12b>¶
　¶
　¶
　¶
　¶
　¶
　¶
　¶
　石倉歴代詩選巻七十八¶
