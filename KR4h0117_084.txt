# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.157523
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷八十四
<pb:KR4h0117_WYG_084-1a>¶
欽定四庫全書¶
　石倉歴代詩選巻八十四¶
　　　　　　　　　　　　明　曹學佺　編¶
　晚唐十一¶
　　曹鄴(字鄴之/桂州人)¶
　　　風人體¶
出門行一步形影便相失何況大隄上驄馬如箭疾夜¶
夜啼織婦尋思待成疋郎今不在家在家亦如出¶
<pb:KR4h0117_WYG_084-1b>¶
　　　杏園即事¶
岐路不在天十年行不至一旦公道開青雲在平地枕¶
上數聲鼓衡門已如市白日探得珠不待驪龍睡怱怱¶
出九衢僮僕顔色異故衣未及換尚有去年淚晴窗照¶
花影落絮浮野翠對酒時忽驚猶疑夢中事¶
　　　恃寵¶
二月樹色好昭儀正驕奢恐君愛陽艷斫却園中花三¶
十六宫女髻鬟各如鴉君王心所憐獨自不見瑕臺上¶
<pb:KR4h0117_WYG_084-2a>¶
紅燈盡未肯下金車一笑不得所塵中悉無家飛燕身¶
更輕何必恃容華¶
　　　四望樓¶
背山見樓影應合與山齊座上日已出城中未鳴鷄無¶
限燕趙女吹笙上金梯風起洛陽東香過洛陽西公子¶
長夜醉不聞子規啼¶
　　　戰城南¶
千金畫陣圖自為弓劍苦殺盡田野人將軍猶愛武性¶
<pb:KR4h0117_WYG_084-2b>¶
命換他恩功成誰作主鳯凰樓上人夜夜長歌舞¶
　　　登岳陽樓有懐寄座主相公¶
南登岳陽樓北眺長安道不見昇平里千山樹如草骨¶
肉在南楚沈憂起常蚤白社愁成空秋蕪待誰掃常聞¶
詩人語西子不宜老賴識丹元君時来語蓬島¶
　　　將寄天平職書懐寄翰林從兄¶
居處絶人事門前雀羅施誰遣辟書至僕𨽻皆展眉疋¶
馬渡河洛西風飄路岐手執王粲筆閑吟向旌旗香晚¶
<pb:KR4h0117_WYG_084-3a>¶
翠蓮動吟餘紅燭移開口啖酒肉將何報相知況我魏¶
公子相顧不相疑豈學官倉䑕飽食無所為白露霑碧¶
草芙蓉落清池自少不到處全家忽如歸吾宗處清切¶
立在白玉墀方得一侍座單車又星飛願將門底水永¶
託萬頃陂¶
　　　賀雪寄本府尚書¶
雨雪不順時隂陽失明晦麥根半成土農夫泣相對我¶
公誠訴天天地忽巳泰長颷巻白雲散落羣峰外拂砌¶
<pb:KR4h0117_WYG_084-3b>¶
花影明交宫鶴翎碎宿客晨不飛猶疑月光在碧樹香¶
盡發蠧蟲聲漸退有客懐兔園吟詩遶城内¶
　　　去不返¶
寒女不自知嫁為公子妻親情未識面明日便東西但¶
得上馬了一去頭不回雙輪如鳥飛影盡東南街九重¶
十二門一門四扇開君從此路去妾向此路啼但得君¶
見面不辭挿荆釵¶
　　　送厲國南下第歸澧州¶
<pb:KR4h0117_WYG_084-4a>¶
當春人盡歸我獨無歸計送君自多感豈是縁下第君¶
㸔山上草盡有干雲勢結根既不然何必更掩袂澧水¶
鱸魚賤荆門楊栁細吟君别我詩悵望水煙際¶
　　　吳宫宴¶
吳宫城闕髙龍鳯遙相倚四面鏗鼓鐘中央列羅綺春¶
風時一来蘭麝聞數里三度明月落青蛾醉不起江頭¶
鐵劍鳴玉座成荒壘適来歌舞處未知身是鬼¶
　　　從天平莭度使遊平流園¶
<pb:KR4h0117_WYG_084-4b>¶
池塘静於寺俗事不到眼下馬如在山令人忽疎散明¶
公有髙思到此遂長返乗興挈一壺折荷以為盞入竹¶
藤似虵侵牆水成蘚幽鳥不識人時来拂冠冕沿流路¶
若窮及行路猶逺洞中已云夕洞口天未晚自憐不羈¶
者寫物性常簡翻愁此興多引得嵇康嬾¶
　　　薊北門行¶
長河凍如石征人夜中戍但恐筋力盡敢負將軍遇古¶
来死未歇白骨礙官路豈無一有功可以髙其墓親戚¶
<pb:KR4h0117_WYG_084-5a>¶
牽衣泣悲號自相顧死者雖無言那堪生者悟不如無¶
手足得見齒髪暮乃知七尺軀却是速死具¶
　　　姑蘇臺¶
南宫酒未銷又宴姑蘇臺美人和淚去半夜閶門開相¶
對正歌舞笑中聞鼔鼙星散九重門血流十二街一去¶
成萬古臺盡人不回時聞野田中拾得黄金釵¶
　　　棄婦¶
嫁来未曽出此去長别離父母亦有家羞言何以歸此¶
<pb:KR4h0117_WYG_084-5b>¶
日年且少事姑常有儀見多自成醜不待顔色衰何人¶
不識寵所嗟無自非將欲告此意四隣已相疑¶
　　　代羅敷誚使君¶
常言愛嵩山别妾向東京朝来見人說却知在石城未¶
必菖蒲花只向石城生自是使君眼見物皆有情麋鹿¶
同上山蓮藕同在泥莫學天上日朝東暮還西¶
　　　南征怨¶
萬浪東不回昭王南征早龍舟没何處獨樹江上老吾¶
<pb:KR4h0117_WYG_084-6a>¶
欲問水濱宫殿已生草¶
　　　和潘安仁金谷集¶
太守龍為馬將軍金作車香飄十里風風下緑珠歌莫¶
怪坐上客嘆君庭前花明朝此池館不是石崇家¶
　　　薄命妾¶
薄命常惻惻出門見南北劉郎馬蹄疾何處去不得淚¶
珠不可收蟲絲不可織知君緑桑下更有新相識¶
　　　始皇陵下作¶
<pb:KR4h0117_WYG_084-6b>¶
千金買魚燈泉下照狐兔行人上陵過却弔扶蘇墓纍¶
纍壙中物多於養生具若使山可移應將秦國去舜没¶
雖在前今猶未封樹¶
　　　趙城懐古¶
邯鄲舊公子騎馬又鳴珂手揮白玉鞭不避五侯車閒¶
愁春日短沽酒入倡家一笑千萬金醉中贈秦娥如今¶
髙原上樹樹白楊花¶
　　　代班姬¶
<pb:KR4h0117_WYG_084-7a>¶
寵極多妬容乗車上金階欻然趙飛燕不語到日西手¶
把菖蒲花君王喚不来常嫌鬢蟬重乞人白玉釵君心¶
無定波咫尺流不回後宫門不掩毎夜黄鳥啼買得千¶
金賦花顔已如灰¶
　　　對酒¶
愛酒知是僻難與性相捨未必獨醒人便是不飲者晚¶
嵗無此物何由住田野¶
　　　送進士李殷下第遊汾河¶
<pb:KR4h0117_WYG_084-7b>¶
上國花照地遣君向西征旁人亦有恨況復故人情單¶
車欲云去别酒忽然醒如何今夜夢半作道路程邊士¶
不好禮全家住軍城城中鼓角嚴旅客常夜驚中有左¶
記室逢人眼光明西門未歸者下馬如到京還應一開¶
巻為子心不平殷勤說中抱壯志勿自輕¶
　　　山中¶
落第非有罪兹山聊歸止山猿隔雲住共飲山中水讀¶
書時有興坐石忘却起西山忽然暮往往遺巾履經時¶
<pb:KR4h0117_WYG_084-8a>¶
一出門兼俟僮僕喜常被山中笑求名豈如此¶
　　　城南野居寄知已¶
奔走未到我在城如在村出門既無意豈如常閉門作¶
詩二十載闕下名不聞無人為開口君子獨有言身為¶
苦寒士一笑亦感恩殷勤中途上勿使車無輪¶
　　　霽後作¶
新霽辨草木晩塘明衣於乳燕不歸宿雙雙飛向林微¶
照露花影輕雲浮麥隂無人可招隱盡日登山吟¶
<pb:KR4h0117_WYG_084-8b>¶
　　　寄賈馳先輩¶
遊子想萬里何必登髙臺聞君燕女吟如自薊北来長¶
安髙蓋多健馬東西街盡說蒿簮古將錢買金釵我祖¶
西圉事觸之獨傷懷如今數公子如鳥無樹棲濟水一¶
入河便與清流乖聞君欲自持勿使吾道夷¶
　　　送友人入塞¶
亂蓬無根日送子入青塞蒼茫萬里秋如見原野大鳥¶
雀寒不下山川迥相對一馬没黄雲登髙望猶在驚風¶
<pb:KR4h0117_WYG_084-9a>¶
忽然起白日黯已晦如何怨路長出門天子外¶
　　　滻川寄劉進士¶
我家不背水君身不向越自是相憶苦忽如經年别山¶
家草木閑石上有殘雪美人望不見迢迢雲中月¶
　　　故人寄茶¶
劍外九華英緘題下玉京開時微月上碾處亂泉聲半¶
夜招僧至孤吟對月烹碧沈霞脚碎香泛乳花輕六腑¶
睡神去數朝詩思清月餘不敢費留伴肘書行¶
<pb:KR4h0117_WYG_084-9b>¶
　　　送進士下第歸南海¶
數片紅霞映夕陽攬君衣袂更移觴行人莫嘆碧雲晚¶
上國毎年春草芳雪過藍闗寒氣薄鴈回湘浦怨聲長¶
應無惆悵滄波逺十二玉樓非我鄉¶
　　　碧潯宴上有懐知己¶
荻花蘆葉滿溪流一簇笙歌在水樓金管曲長人盡醉¶
玉簮恩重獨生愁女蘿力弱難逢地桐樹心孤易感秋¶
莫怪當欣却惆悵全家欲上五湖舟¶
<pb:KR4h0117_WYG_084-10a>¶
　　　庭草¶
庭草根自淺造化無遺功低回一寸心不敢怨春風¶
　　　過白起墓¶
毗陵火焰滅長平生氣低將軍臨老病賜劍咸陽西¶
　　　金井怨¶
西風吹急景美人照金井不見面上花却恨井中影¶
　　　早起¶
月墮滄浪西門開樹無影此時歸夢䦨立在梧桐井¶
<pb:KR4h0117_WYG_084-10b>¶
　　　早秋宿田舍¶
澗草疎疎螢火光山月朗朗楓樹長南村犢子夜聲急¶
應是欄邊新有霜¶
　　　老圃堂¶
邵平𤓰地接吾廬穀雨乾時手自鋤昨日春風欺不在¶
就牀吹落讀殘書¶
　　曹唐(字堯賓/桂州人)¶
　　　長安春舍叙邵陵舊宴懐永門蕭使君¶
<pb:KR4h0117_WYG_084-11a>¶
三年身逐楚諸侯賓榻容居最上頭飽聽笙歌陪夜飲¶
熟尋雲水縱閒遊朱門鎖閉煙霞暮鈴閣清泠水木秋¶
月滿前山圓不動更邀詩客上髙樓¶
　　　奉送嚴大夫再領容州¶
海風巻樹凍嵐消憂國寧辭嶺外遙自顧勤勞甘百戰¶
不將功業負三朝劍澄黒水曽芟虎箭劈黄雲慣射鵰¶
代北天南盡成事肯將心許霍嫖姚¶
　　　贈南嶽馮處士¶
<pb:KR4h0117_WYG_084-11b>¶
寂寥深水閉煙霞洞裏相知有幾家笑看潭魚吹水沫¶
醉嗔溪鹿喫蕉花穿厨歴歴泉聲細繞屋悠悠樹影斜¶
夜静著灰封釜竈自添文武養丹砂¶
　　　題子姪雙松¶
自種雙松費幾錢頓令院落似秋天能藏此地新晴雨¶
却惹空山舊燒煙枝壓細風過枕上影籠殘月到窗前¶
莫教取次成閒夢使汝悠悠十八年¶
　　　送康祭酒赴輪臺¶
<pb:KR4h0117_WYG_084-12a>¶
灞水橋邊酒一杯送君千里走輪臺霜黏海眼旗聲凍¶
風射犀文甲縫開斷磧簇煙山似米野營軒地鼔如雷¶
分明㑹得将軍意不斬樓蘭不擬迴¶
　　　漢武帝將候西王母下降¶
崑崙凝想最髙峰王母来乗五色龍歌聽紫鸞猶縹緲¶
語来青鳥許從容風迴水落三清月漏苦霜傳五夜鐘¶
樹影悠悠花悄悄若聞簫管是行蹤¶
　　　劉晨阮肇遊天台¶
<pb:KR4h0117_WYG_084-12b>¶
樹入天台石路新細雲和雨動無塵煙霞不是生前事¶
水木空疑夢後身徃徃鷄鳴巖下月時時犬吠洞中春¶
不知何地歸依處須就桃源問主人¶
　　　仙子送劉阮出洞¶
殷勤相送出天台仙境那能却再来雲液毎歸須強飲¶
玉書無事莫頻開花當洞口應長在水到人間定不迴¶
惆悵溪頭從此别碧山明月照蒼苔¶
　　　仙子洞中有懐劉郎¶
<pb:KR4h0117_WYG_084-13a>¶
不將清瑟理霓裳塵夢那知鶴夢長洞裏有天春寂寂¶
人間無路月茫茫玉沙瑤草連溪碧流水桃花滿澗香¶
曉露風燈零落盡此生無處訪劉郎¶
　　　織女懐牛郎¶
北斗佳人雙淚流眼穿腸斷為牽牛封題錦字凝新恨¶
抛擲金梭結舊愁桂樹三天雲漠漠銀河一帶水悠悠¶
欲將心就仙郎說借問榆花早晚秋¶
　　　漢武帝思李夫人¶
<pb:KR4h0117_WYG_084-13b>¶
惆悵朱顔不復歸晚秋黄葉滿天飛迎風細荇傳香粉¶
隔水殘霞見畫衣白玉帳寒鴛夢絶紫陽宫逺鴈書稀¶
夜深池上蘭橈歇斷續歌聲接太微¶
　　　小遊仙詩十首¶
海水西飛照柏林青雲斜倚錦雲深水風暗入古山葉¶
吹斷步虚清磬音¶
洞裏煙霞無歇時洞中天地足金芝月明朗朗溪頭樹¶
白髪老人相對棊¶
<pb:KR4h0117_WYG_084-14a>¶
芝蕙芸花爛漫春瑞香煙露濕衣中玉童私地誇書札¶
偷寫雲瑤暗贈人¶
天上邀来不肯来人間雙鶴又空回秦皇漢武死何處¶
海畔紅桑花自開¶
共愛初平住九霞焚香不出閉金華白羊成隊難收去¶
喫盡溪頭巨勝花¶
叔卿遍覽九天春不見人間故舊人怪得蓬萊山下水¶
半成沙土半成塵¶
<pb:KR4h0117_WYG_084-14b>¶
昨夜相邀宴杏壇等閒乗醉走青鸞紅雲塞路東風𦂳¶
吹破芙蓉碧玉冠¶
方士飛軒駐碧霞酒香風冷月初斜不知誰唱春歸曲¶
落盡溪頭白玉花¶
暫隨鳬伯縱閒遊飲鹿因過翠水頭宫殿寂寥人不見¶
碧花菱角滿潭秋¶
新授金書入素章玉皇教妾主扶桑與君一别三千嵗¶
却厭仙家日月長¶
<pb:KR4h0117_WYG_084-15a>¶
　　　題武陵詞二首¶
此生終使此身閒不是秦時且要還努力桃花與流水¶
莫辭相送到人間¶
桃花夾岸杳何之花滿春山水去遲三宿武陵溪上月¶
始知人世有秦時¶
　¶
　¶
　¶
<pb:KR4h0117_WYG_084-15b>¶
　¶
　¶
　¶
　¶
　¶
　¶
　¶
　石倉歴代詩選巻八十四¶
