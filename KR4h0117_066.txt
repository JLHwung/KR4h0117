# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.802355
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷六十六
<pb:KR4h0117_WYG_066-1a>¶
欽定四庫全書¶
　石倉歴代詩選卷六十六¶
　　　　　　　　　　　　明　曹學佺　編¶
　中唐二十¶
　　權德輿(字載/之)¶
　　　與沈十九拾遺同遊栖霞寺上方夜於亮上人¶
　　　　院㑹宿¶
攝山標勝絶暇日諧想矚縈紆松路深繚繞雲巖曲重¶
<pb:KR4h0117_WYG_066-1b>¶
樓廻樹杪古像鑿山腹人逺水木清地深蘭桂馥層臺¶
聳金碧絶頂摩浄緑下界誠可悲南朝紛在目焚香入¶
古殿待月出深竹稍覺天籟清自傷人世促宗雷此相¶
遇偃放隨所欲清論月輪低閒吟茗花熟一生如土梗¶
萬慮相桎梏永願事濳師窮年此棲宿¶
　　　竹徑偶作¶
退朝此休沐閉戸無塵氛支策入幽徑清風隨此君琴¶
觴恣偃傲蘭蕙相氛氲幽賞方自適林西煙景曛¶
<pb:KR4h0117_WYG_066-2a>¶
　　　嚴陵釣臺下作¶
絶頂聳蒼翠清湍石磷磷先生晦其中天子不得臣心¶
靈棲顥氣纓冕猶緇塵不樂禁中卧却歸江上春濳驅¶
東海風日使薄者醇焉用佐天子持此報故人則知大¶
賢心不獨私其身弛張有深致耕釣陶天真奈何清風¶
後擾擾論屈伸交情同市道利欲相紛綸我行訪遺臺¶
仰古懐逸民矰繳鴻鵠逺雪霜松桂新江流去不窮山¶
色凌秋旻人世自今古清輝照無垠¶
<pb:KR4h0117_WYG_066-2b>¶
　　　感寓¶
殘雨倦欹枕病中時序分寒蟲與秋葉一夜隔忩聞虗¶
室對揺落晤言無與羣㝠心試觀化世故自棼棼但看¶
鳶戾天豈見山出雲一歌徒擊節朱絃猶南薫椅梧秀¶
朝陽上有威鳯文終待九成奏來儀瑞吾君¶
　　　浩歌¶
杖策出蓬蓽浩歌愁思長北風吹荷衣蕭颯景氣凉通¶
達抵山郭里巷連湖光孤雲浄逺峰緑水溢方塘魚鳥¶
<pb:KR4h0117_WYG_066-3a>¶
樂天性雜英互芬芳我心獨何為萬慮縈中腸履道身¶
未泰主家謀不臧心為世教牽跡寄翰墨塲出處兩未¶
定羇旅空自傷沉憂不可裁佇立河之梁晩歸茅簷下¶
左右陳壺觴獨酌無長謡放心遊八荒得䘮同一域是¶
非亦何常胡為苦此生仡仡徒自强乃泛杯中物可令¶
憂患亡因兹謝時軰棲息無何鄉¶
　　　奉和聖製重陽日中外同歡以詩言志¶
玉醴宴嘉節拜恩歡有餘煌煌菊花秀馥馥茰房舒白¶
<pb:KR4h0117_WYG_066-3b>¶
露秋稼熟清風天籟虗和聲度簫韶瑞氣深儲胥百辟¶
皆醉止萬方今晏如宸衷在化成藻思煥瓊琚微臣徒¶
竊抃豈足歌唐虞¶
　　　酬别蔡十二見贈¶
伊人茂天爵恬澹卧郊園傲世方隐几説經乆顓門浩¶
歌曳柴車詎羡丹轂尊嚴霜被鶉衣不知狐白温游心¶
羲文際愛我相討論潢汙忽朝宗傳騎令載奔峥嶸歳¶
隂晩愀愴離念繁别館絲桐清寒郊煙雨昏中飲見逸¶
<pb:KR4h0117_WYG_066-4a>¶
氣縱談窮化元佇看公車起聖代方乞言¶
　　　送信安劉少府¶
相看結離思盡此杯中醁夷代輕逺遊上才隨薄禄㕘¶
卿等孫楚隐市同梅福吏散時泛絃賔來閒覆局襟情¶
無俗慮談笑成逸躅此路足灘聲羨君水涯宿¶
　　　送人使之江陵¶
嘉招不辭遐捧檄利攸往行役念前程讌遊暌舊賞征¶
軺星乍動江信潮應上煙水飛一帆霜風揺五兩紛紛¶
<pb:KR4h0117_WYG_066-4b>¶
别袂舉切切離鴻響後㑹杳何時悠然勞夢想¶
　　　送韋中丞奉使新羅¶
淳化洽聲明殊方均惠養計書重譯至錫命雙旌往星¶
辭北極遥水泛東溟廣斗柄辨宵程天琛宜晝賞孤光¶
洲島迴浄緑煙霞敞展禮盛賔從交歡覿君長經途勞¶
視聽愴别縈夢想延頸旬歳期新恩在歸鞅¶
　　　奉使宜春夜渡新淦江陸路至黄蘖館路上遇¶
　　　　風雨作¶
<pb:KR4h0117_WYG_066-5a>¶
草草理夜裝涉江又登陸望路殊未窮指期今巳促傳¶
呼戒馭人振轡轉林麓隂雲擁巖端霈雨當山腹震雷¶
如在耳飛電來照目獸跡不敢窺馬蹄惟務速䖍心苦¶
齋禱濡體如沐浴萬竅相怒號百泉暗奔瀑危梁慮足¶
跌峻坂憂車覆問我何以然前日受微禄轉知人代事¶
纓組乃徽束向若家居時安枕春夢熟遵途稍巳近候¶
吏來相續曉霽心始安林端見初旭¶
　　　晩渡楊子江却寄江南親故¶
<pb:KR4h0117_WYG_066-5b>¶
返照滿寒流輕舟任揺漾支頥見千里煙景非一狀逺¶
岫有無中片帆風水上天清去鳥滅浦逈寒沙漲樹晩¶
疊秋嵐江空翻宿浪胸中千萬慮對此殊清曠囘首碧¶
雲深佳人不可望¶
　　　古意¶
家人强進酒酒復能忘情持杯未飲時衆感紛巳盈明¶
月照我傍庭柯振秋聲空階白露下枕席凉風生所思¶
萬里餘水濶山縱横佳期慿夢想未晚愁雞鳴願得一¶
<pb:KR4h0117_WYG_066-6a>¶
心人當年歡樂并長筵映玉俎素指彈秦筝&KR1863;睇呈巧¶
笑惠音激淒清此願良未果永懐空如酲¶
　　　早發杭州泛富春江寄陸三十六公祐¶
候曉起徒馭春江多好風白波連青雲蕩漾晨光中四¶
望浩無際沈憂將此同未離奔走途但恐成悲翁俯視¶
觸餌鱗仰目凌霄鴻纓塵日巳厚心累何時空泛泛此¶
人世所向皆樊籠惟應杯中物醒醉等窮通故人𤣥圃¶
姿瓊樹分青葱終當入山去共結蘭桂叢¶
<pb:KR4h0117_WYG_066-6b>¶
　　　寄侍御從舅¶
靡靡南軒蕙迎風轉芬滋落落幽澗松百尺無附枝世¶
物自多故達人心不羈偶陳幕中畫永負林間期感恩¶
從慰薦循性難縶維野鶴無俗質孤雲多異姿清泠松¶
露泫照灼巖花遲終賞税塵駕來就東山嬉¶
　　　月夜江行¶
扣舷不能寐浩露清衣襟彌傷孤舟夜逺結萬里心幽¶
興惜瑶草素懐寄鳴琴三奏月初上寂寥寒江深¶
<pb:KR4h0117_WYG_066-7a>¶
　　　雜詩¶
淇水春正緑上宫蘭葉齊光風兩搖蕩鳴珮出中閨一¶
顧掇黄流千金呈瓠犀徒然路傍子恍恍復悽悽¶
　　　豐城劒池驛¶
龍劒昔未發泥沙相晦藏向非張茂先孰辯斗牛光神¶
物不自達賢聖亦徬徨我行豐城野忼慨心内傷¶
　　　放歌行¶
夕陽不駐東流急榮名貴在當年立青春虗度無所成¶
<pb:KR4h0117_WYG_066-7b>¶
白首銜悲亦何及拂衣命駕出東山君臣道合俄頃間¶
一言一笑玉墀上變化生涯如等閒朱門杳杳列華㦸¶
坐中皆是王侯客鳴環動佩暗珊珊駿馬花驄白玉鞍¶
十千斗酒不知貴半醉留賔邀盡歡銀燭煌煌夜將乆¶
侍婢金壘瀉春酒春酒盛來琥珀光暗聞蘭麝幾般香¶
乍看皓腕暎羅袖㣲聽清歌發杏梁雙鬟美人君不見¶
一一皆勝趙飛燕迎杯乍舉石榴裙勻粉時交合歡扇¶
未央鐘漏醉中聞聨騎朝天曙色分雙闕煙雲遥靄靄¶
<pb:KR4h0117_WYG_066-8a>¶
五衢車馬亂紛紛罷朝鳴佩驟歸鞍今日還同昨日歡¶
歳歳年年恣游讌出門滿路光輝遍一身自樂何足言¶
九族為榮真可羡男兒稱意須及時閉門下帷人不知¶
年光看逐轉蓬盡徒詠東山招隠詩¶
　　　妾薄命篇¶
昔住邯鄲年尚少祗是嬌羞弄花鳥青樓碧紗大道邊¶
緑楊日暮風褭褭嬋娟玉貌二八餘自矜顔色花不如¶
麗質全勝秦氏女藁砧寧用專城居歳去年來年漸長¶
<pb:KR4h0117_WYG_066-8b>¶
青蛾紅粉全堪賞玉樓珠箔但閒居南陌東城詎來往¶
韶光日日看漸遲摽梅既落行有時寧知燕趙娉婷子¶
翻嫁幽并遊俠兒年年結束青絲騎出門一去何時至¶
秋月空懸翡翠簾春帷懶卧鴛鴦被沙塞經時不寄書¶
深閨愁獨意何如花前拭涙情無限月下調絃恨有餘¶
離别苦多相見少洞房愁夢何時曉閒看雙鷰涙霏霏¶
静對空牀魂悄悄鏡裏紅顔不自禁陌頭香騎動春心¶
為問佳期早晩是人人總解有黄金¶
<pb:KR4h0117_WYG_066-9a>¶
　　　錫杖歌送明楚上人歸佛川¶
上人逺自西天至頭陀行遍南朝寺口翻貝葉古字經¶
手持金策聲泠泠䕶法䕶身惟振錫石瀨雲溪深寂寂¶
乍來松徑風露寒遥暎霜天月成魄後夜空山禪誦時¶
寥寥掛在枯樹枝真法常傳心不住東西南北隨縁路¶
佛川此去何時迴應真莫便游天台¶
　　　古樂府¶
光風淡蕩百花吐樓上朝朝學歌舞身年二八壻侍中¶
<pb:KR4h0117_WYG_066-9b>¶
幼妹承恩兄尚主緑忩珠箔繡鴛鴦侍婢先焚百和香¶
鶯啼日出不知曙寂寂羅幃春夢長¶
　　　秋閨月¶
三五二八光如練海上天涯人共見不知何處玉樓前¶
乍入深閨玳瑁筵露濃香徑和愁坐風動羅帷照獨眠¶
初巻珠簾看不足斜抱箜篌未成曲稍映妝臺臨綺忩¶
遥知不語淚雙雙此時愁望知何極萬里秋天同一色¶
靄靄遥分陌上光迢迢對此閨中憶早晩歸來歡燕同¶
<pb:KR4h0117_WYG_066-10a>¶
可憐歌吹月明中此夜不堪腸斷絶願随流影到遼東¶
　　　送韋行軍員外赴河陽¶
五年武弁侍明光輟佐中權拜外郎記事還同楚倚相¶
傳經逺自漢扶陽離堂處處羅簮組東望河橋壯鼙鼓¶
三城曉角啓轅門一縣繁花照蓮府上略儒風並者稀¶
翩翩騶騎有光輝只今左職多虗位應待他時仗節歸¶
　　　和李中丞慈恩寺清上人院牡丹花歌¶
淡蕩韶光三月中牡丹偏自占春風時過寶地尋香徑¶
<pb:KR4h0117_WYG_066-10b>¶
巳見新花出故叢曲水亭西杏園北濃芳深院紅霞色¶
擢色全勝珠樹林結根幸在青蓮域艷蘂仙房次第開¶
含煙洗露照蒼苔龎眉倚杖禪僧起雙趐縈枝舞蝶來¶
獨坐南臺時共美閒行古刹情何巳花間一曲奏陽春¶
應為芬芬比君子¶
　　　初秋月夜直宿因呈楊閣老¶
欹枕直廬暇風蟬迎早秋沈沈玉堂夕皎皎金波流對¶
掌喜新命分曹諧舊遊相思玩華彩因感庾公樓¶
<pb:KR4h0117_WYG_066-11a>¶
　　　蘇小小墓¶
萬木荒墳在悠然我獨尋寂寥紅粉盡㝠漠黄泉深蔓¶
草暎寒水空郊曖夕隂風流有佳句吟眺一傷心¶
　　　長相思¶
少小别潘郎嬌羞倚畫堂有時裁尺素無事約殘黄鵲¶
語臨妝鏡花飛落繡牀相思不解説明月照空房¶
　　　國子柳博士兼領太常博士輙申賀贈¶
博士本秦官求才帖職難臨風曲臺浄對月璧池寒講¶
<pb:KR4h0117_WYG_066-11b>¶
學分隂重齋詞曉漏殘朝衣辨色處雙綬更宜看¶
　　　送人之九江¶
九𣲖潯陽郡分明似畫圖秋光連瀑布晴翠辨香鑪才¶
子厭蘭省邦君榮竹符江城多暇日能寄八行無¶
　　　送鄭秀才貢舉¶
西上意如何知隨貢士科吟詩向月露驅馬出煙蘿晩¶
色寒蕪逺秋聲候雁多自憐歸未得相送一勞歌¶
　　　酬劉端公中秋對月見懐¶
<pb:KR4h0117_WYG_066-12a>¶
凉夜清秋半空庭皓月圓動揺隨積水皎潔滿晴天多¶
病佳期阻深情麗曲傳偏懐賞心處同望庾樓前¶
　　　奉陪李大夫九日龍沙宴㑹¶
龍沙重九㑹千騎駐旌旗水木秋光浄絲桐雅奏遲煙¶
蕪歛暝色霜菊發寒姿今日從公醉全勝落㡌時¶
　　　送映師歸本寺¶
還歸蕭寺去逺逺出人羣苔甃桐花落山忩桂樹薫引¶
泉通絶澗放鶴入孤雲幸許宗雷到清談不易聞¶
<pb:KR4h0117_WYG_066-12b>¶
　　　玉山嶺上作¶
悠悠驅匹馬征路上連岡晩翠深雲竇寒苔浄石梁荻¶
花偏似雪楓葉不禁霜愁見前程逺空郊下夕陽¶
　　　呈衛端公¶
共嗟王粲滯荆州才子為郎憶舊遊凉夜偏宜華省入¶
清言逺待玉人酬風生北渚煙波濶露下南宫星漢秋¶
早晩得為同舍旅知君兩地結離憂¶
　　　田家即事¶
<pb:KR4h0117_WYG_066-13a>¶
閒卧藜牀對落暉翛然便覺世情非漠漠稻花資旅食¶
青青荷葉製儒衣山僧相勸期中飯漁父同遊或夜歸¶
待學向平婚嫁畢渚煙溪月共忘機¶
　　　奉和太常韋卿閣老左藏庫藏假山之什¶
春山仙掌百花開九棘腰金有上才忽向庭中摹峻極¶
如從洞裏見昭囘小松巳負干霄壯片石皆疑縮地來¶
都内今朝似方外仍傳麗句寄雲臺¶
　　　陪崔閣老張祕監苖考功同遊昊天觀¶
<pb:KR4h0117_WYG_066-13b>¶
方駕遊何許仙源去似歸縈迴留勝賞瀟灑出塵機泛¶
菊賢人至燒丹姹女飛步虗清晩籟隐几吸晨輝竹徑¶
琅玕合芝田沆瀣晞銀鈎三洞字瑶笥六銖衣麗句翻¶
紅藥佳期限紫薇徒然一相望郢曲和應稀¶
　　　與沈十九拾遺同遊栖霞寺上方夜於亮上人¶
　　　　院㑹宿¶
偶來人境外心賞幸隨君古殿煙霞夕深山松柏薫巖¶
花㸃寒溜石磴掃春雲清浄諸天近喧塵下界分名僧¶
<pb:KR4h0117_WYG_066-14a>¶
康寳月上客沈休文共宿東林夜清猿徹曙聞¶
　　　玉臺體¶
萬里行人至深閨夜未眠雙眉燈下掃不待鏡臺前¶
　　　嶺上逢乆别者又别¶
十年曽一别征斾此相逢馬首向何處夕陽千萬峰¶
　　　江行夜詠¶
猨聲到枕上愁夢紛難理寂寂深夜寒清霜落秋水¶
　　　曉¶
<pb:KR4h0117_WYG_066-14b>¶
曉風揺五兩殘月映石壁稍稍曙光開片帆在空碧¶
　　　宮人斜¶
一路斜分古驛前隂風切切晦秋烟鉛華新舊共𡨕漠¶
日暮愁鴉飛野田¶
　　　舟行夜泊¶
蕭蕭落葉送殘秋寂寞寒波急暝流今夜不知何處泊¶
斷猿晴月引孤舟¶
　　　贈天竺靈隐二寺主¶
<pb:KR4h0117_WYG_066-15a>¶
石路泉流兩寺分尋常鐘磬隔山聞山僧半在中峰住¶
共占清猿與白雲¶
　　　題栁郎中故居¶
下馬荒堦日欲曛潺潺石溜静中聞鳥啼花落人聲絶¶
寂寞山忩掩白雲¶
　　　題雲師山房¶
雲公蘭若深山裏月明松殿微風起試問空門清浄心¶
蓮花不省秋潭水¶
<pb:KR4h0117_WYG_066-15b>¶
　　　朝元閣¶
繚垣複道上層霄十里離宫萬國朝胡馬忽來清蹕去¶
空餘臺殿照山椒¶
　¶
　¶
　¶
　¶
　石倉歴代詩選卷六十六¶
