# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.924243
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百十六
<pb:KR4h0117_WYG_116-1a>¶
欽定四庫全書¶
　石倉歴代詩選卷一百十六¶
　　　　　　　　　　　　明　曹學佺　編¶
　唐九十九¶
　拾遺(三/)¶
　　崔頌(開元中為荆/州郡司馬)¶
　　　和張荆州九齡晨出郡舍林下¶
優閒表政清林薄賞秋成江上懸曉月往來虧復盈天¶
<pb:KR4h0117_WYG_116-1b>¶
雲抗直意郡閣晦髙名坐嘯應無欲寧辜濟物情¶
　　盧鴻(字顥然其先范/陽人徒居洛陽)¶
　　　草堂¶
山為宅兮草為堂芝蘭兮藥房羅蘼蕪兮拍薜荔荃壁¶
兮蘭砌蘼蕪薜荔兮成草堂隂隂䆳兮馥馥香中有人¶
兮信宜常讀金書兮飲玉漿童顔幽操兮不易長¶
　　　樾館¶
紫巖隈兮青磎側雲松烟蔦兮千古色芳靃蘼兮䕃䝉¶
<pb:KR4h0117_WYG_116-2a>¶
蘢幽人搆館兮在其中靃蘼䝉蘢兮開樾館卧風霄兮¶
坐赧旦粤有賓兮時戾止樵蘇不㸑兮清談已永嵗終¶
朝兮常若此¶
　　　期仙磴¶
霏㣲隂壑兮氣騰虹迤邐危磴兮上凌空青霞杪兮紫¶
雲垂鸞歌鳳舞兮吹参差鸞歌鳳舞兮期仙磴鴻駕迎¶
兮瑶草贈山中人兮好神仙想像聞此兮欲升烟鑄月¶
煉液兮竚還年¶
<pb:KR4h0117_WYG_116-2b>¶
　　　金碧潭¶
水碧色兮石金光灧熠熠兮濙湟湟泉葩映兮烟蔦臨¶
紅灼灼兮翠隂隂翠相鮮兮金碧潭霜天洞兮烟景涵¶
有幽人兮好㝠絶炳其煥兮凝其潔悠悠千古兮長不¶
滅¶
　　李適之(一名昌恒山/承乾之孫)¶
　　　朝退¶
朱門長不避親友恣相過年今将半百不樂復如何¶
<pb:KR4h0117_WYG_116-3a>¶
　　　罷相作¶
避賢初罷相樂聖且銜杯為問門前客今朝幾箇來¶
　　蕭華(徐國公/蒿子)¶
　　　扈從迴鑾應制¶
粤在秦京日議乎封禪難豈知陶唐主道濟蒼生安惟¶
彼烈祖事増修實榮觀聲名朝萬國玉帛禮三壇纂聖¶
德重光建元功載刋仍開舊馳道不記昔迴鑾羽衞揺¶
晴日弓戈生早寒猶思簡玉處却望白雲端¶
<pb:KR4h0117_WYG_116-3b>¶
　　崔宗之(名成輔/以字行)¶
　　　贈李十二白¶
涼風八九月白露空園庭耿耿不意暢捎捎風葉聲思¶
見雄俊士共話今古情李侯忽來儀把袂苦不早清論¶
既抵掌𤣥談又絶倒分明楚漢事歴歴王霸道擔囊無¶
俗物訪古千里餘袖有匕首劍懷中茂陵書雙眸光照¶
人詞賦凌子虗酌酒弦素琴霜氣正凝潔平生心中事¶
今日為君説我家有别業寄在嵩之陽明月出髙岑清¶
<pb:KR4h0117_WYG_116-4a>¶
谿澄素光雲散牕户靜風吹松桂香子若同斯逰千載¶
不相忘¶
　　蕭昕(字中明梁鄱陽王/七世孫世居河南)¶
　　　臨風舒錦¶
麗錦疋云終襜襜展向風花開翻覆翠色亂動揺紅縷¶
散悠揚裏文迴照灼中低垂疑步障吹起作晴虹既與¶
丘遲夢深知卓氏功還鄉将製服從此表亨通¶
　　蘇源明¶
<pb:KR4h0117_WYG_116-4b>¶
　　　洞庭吟¶
小洞庭兮寓方舟風嫋嫋兮離平流寓方舟兮小洞庭¶
雲㣲㣲兮連絶&KR2060;層瀾壮兮緬以没重巖轉兮超以忽¶
馮夷逝兮䕶輕橈蛟龍行兮落增潮泊中潮兮澹而閒¶
並曲溆兮悵而還適余手兮非予期将解袂兮藂予思¶
尚君子兮夀厥身承明主兮憂斯人¶
　　敬括(字叔弓/河東人)¶
　　　省試七月流火¶
<pb:KR4h0117_WYG_116-5a>¶
前庭一葉下言念忽悲秋變節金初至分寒火正流氣¶
含涼夜早光拂夏雲收助月㣲光散沿河麗景浮禮標¶
時令爽詩興國風幽自此觀邦正深知王業休¶
　　閭丘曉(官至/刺史)¶
　　　夜渡淮¶
舟人自相報落日下芳潭夜火連淮市春風滿客㠶水¶
窮滄海畔路盡小山南且喜鄉園近言榮意未甘¶
　　徐浩¶
<pb:KR4h0117_WYG_116-5b>¶
　　　寶林寺作(見石/刻)¶
兹山昔飛來逺自琅琊臺孤岫龜形在深泉鱘井開越¶
王屢登陟何相傳詞才塔廟崇其巔規模稱壯哉禪堂¶
清溽潤髙閣無恢炱照耀珠吐月鏗轟鐘隠雷揆余乆¶
纓弁末路遭邅迴一棄滄海曲六年稽嶺隈逝川惜東¶
駛馳景憐西頹腰帶愁疾減容顔衰悴催賴居兹寺中¶
法士多瓌材洗心聽經論禮足蠲凶災永願依勝侣清¶
江乗度杯¶
<pb:KR4h0117_WYG_116-6a>¶
　　鄭審¶
　　　酒席賦得匏瓢¶
華閣與賢開仙瓢自逺來幽林甞伴許陋巷亦隨囘挂¶
影憐紅壁傾心向緑杯何曽斟酌處不使玉山頽¶
　　　奉使巡簡兩京路種果樹事畢入秦因詠¶
聖德周天壤韶華滿帝畿九重承涣汗千里樹芳菲陜¶
塞餘隂薄闗河舊色新發生和氣動封植衆心歸春露¶
條應弱秋霜果定肥影移行子盖香撲使臣衣入徑迷¶
<pb:KR4h0117_WYG_116-6b>¶
馳道分行接禁闈何當扈仙蹕攀折奉恩輝¶
　　王岳靈¶
　　　聞漏¶
建禮含香處重城待漏臣徐聞傳鳳詔曉唱辨鷄人銀¶
箭殘将盡銅壺漏更新催籌當午夜移刻及三辰杳杳¶
從天逺泠泠出禁頻直疑殘漏曙肅肅對鈎陳¶
　　喬琳¶
　　　綿州越王樓即事¶
<pb:KR4h0117_WYG_116-7a>¶
三蜀澄清郡政閒登樓攜酌日躋攀頓覺胸懷無俗事¶
迴看掌握是人寰灘聲曲折涪州水雲影低銜富樂山¶
行雁南飛似鄉信忽然西笑向秦闗¶
　　周萬¶
　　　送沈芳謁李觀察求仕進¶
往日長安路歡逰不惜年為貪盧女曲用盡沈郎錢身¶
老方投刺途窮始著鞭猶聞有知已此去不徒然¶
　　顧朝陽¶
<pb:KR4h0117_WYG_116-7b>¶
　　　昭君怨¶
莫将鉛粉匣不用鏡花光一去邊城路何情更畫妝影¶
銷胡地月衣盡漢宫香妾死非闗命都縁夢斷腸¶
　　崔亘¶
　　　春怨¶
夜盡夢初驚紗牕早霧明曉粧脂粉薄春服綺羅輕妾¶
有今朝恨君無舊日情愁來理絃管皆是斷腸聲¶
　　褚朝陽¶
<pb:KR4h0117_WYG_116-8a>¶
　　　登聖善寺閣¶
飛閣青霞裏先秋獨早涼天花散窓近月桂拂簷香華¶
岳三峯小黄河一帶長空間指歸路烟際有垂楊¶
　　魏萬¶
　　　金陵酬李翰林¶
君抱碧海珠我懷藍田玉各稱希代寶萬里遥相燭長¶
卿慕藺乆子猷意已深平生風雲人暗合江海心去秋¶
忽乗興命駕來東土謫仙逰梁園愛子在鄒魯二處一¶
<pb:KR4h0117_WYG_116-8b>¶
不見拂衣向江東五兩挂淮月扁舟隨海風南逰吳越¶
徧髙揖二千石雪上天台山春逢翰林伯宣父敬項槖¶
林宗重黄生一長復一少相看如弟兄惕然意不盡更¶
逐西南去同舟入秦淮建業龍盤處楚歌對吳酒借問¶
承恩初宫買長門賦天迎駟馬車才髙世難容道廢可¶
推命安石重攜妓子房空謝病金陵百萬户六代帝王¶
都虎石據西江鍾山臨北湖二山信為美王屋人相待¶
應為岐路多不知嵗寒在君逰早晩還勿乆風塵間此¶
<pb:KR4h0117_WYG_116-9a>¶
别未逺别秋期到仙山¶
　　周瑀¶
　　　潘司馬别業¶
門對青山近汀牽綠草長寒深包晚橘風緊落垂楊湖¶
畔聞漁唱天邊數雁行蕭然有髙士清思滿書堂¶
　　　送潘三入京¶
故人嗟此别相送出烟坰栁色分官路荷香入水亭離¶
歌未盡曲酌酒共忘形把手河橋上孤山日暮青¶
<pb:KR4h0117_WYG_116-9b>¶
　　薛業¶
　　　洪州客舍寄栁博士芳¶
去年燕巢主人屋今年花發路傍枝年年為客不到舍¶
舊國存亡那得知胡塵一起滿天下何處春風無别離¶
　　　晩秋贈張折衝¶
都尉今無事時清但閉闗夜霜戎馬瘦秋草射堂閒位¶
以穿楊得名因折桂還馮唐真不遇歎息鬢毛斑¶
　　趙良器¶
<pb:KR4h0117_WYG_116-10a>¶
　　　三月三日曲江侍宴應制¶
聖祖發神謀靈符叶帝求一人光錫命萬國荷時休雷¶
解圜丘畢雲需曲水逰岸花迎步輦仙仗擁行舟睿藻¶
天中降恩波海外流小臣同品物陪此樂皇猷¶
　　豆盧復¶
　　　昌年宫作¶
但有離宫處君王每不居旗門芳草合輦路小槐踈殿¶
閉山烟滿窓凝野靄虗豐年多望幸春色待鑾輿¶
<pb:KR4h0117_WYG_116-10b>¶
　　　落第歸鄉留别長安主人¶
客裏愁多不記春聞鶯始歎栁條新年年下第東歸去¶
羞見長安舊主人¶
　　黄麟¶
　　　郡中客舍¶
蟲響亂啾啾更人正數籌魂歸洞庭夜霜卧洛陽秋㣲¶
月有時隠長河到曉流起來還囑雁鄉信在吳洲¶
　　孫欣¶
<pb:KR4h0117_WYG_116-11a>¶
　　　奉試冷井¶
仙闈井初鑿靈液沁成泉色湛青苔裏寒凝紫綆邊銅¶
缾向影落玉甃抱虗圓永願調神鼎堯時泰萬年¶
　　樊晃¶
　　　南中感懷¶
南路蹉跎客未囘常嗟物候暗相催四時不變江頭色¶
十月先開嶺上梅¶
　　徐九臯¶
<pb:KR4h0117_WYG_116-11b>¶
　　　闗山月¶
玉塞抵長城金徽映髙闕遥心萬餘里直望三邊月霜¶
靜影逾懸露稀光漸没思君不可見空歎聲焉歇¶
　　　戰城南¶
塞北狂胡旅城南敵漢圍巉巖一鼓氣拔利五兵威虜¶
騎瞻山哭王師拓地飛不應須寵戰當逐勒金㣲¶
　　　詠史¶
亡國秦韓代榮身劉項年金槌擊政後玉斗碎增前聖¶
<pb:KR4h0117_WYG_116-12a>¶
主稱三傑明離保四賢已申黄石祭方慕赤松仙¶
　　　途中覽鏡¶
四海逰長倦百年行半侵賴窺明鏡裏時見丈夫心¶
　　梁德裕¶
　　　感遇¶
幽澗生蕙若幽渚老江蘺榮落人不見芳香徒爾為不¶
及緑萍草生君紅蓮池左右美人弄朝夕春風吹葉洗¶
玉泉水珠清湛露滋心亦願如此託君知不知¶
<pb:KR4h0117_WYG_116-12b>¶
　　鄭紹¶
　　　逰越谿¶
谿水碧悠悠猿聲斷客愁漁潭逢釣楫月浦值孤舟訪¶
泊隨烟火迷途視斗牛今宵越鄉意還取醉忘憂¶
　　王羡門¶
　　　都中閒居¶
君王巡海内北闕下明臺雲物天中少烟花嵗後來河¶
從御苑出山向國門開寂寞東京裏空留賈誼才¶
<pb:KR4h0117_WYG_116-13a>¶
　　殷寅¶
　　　銓試後徴山别業寄源侍御¶
别業在徴山登髙望畿甸嚴令天地肅城闕如何見藹¶
藹王侯門華軒日逰衒幸逢休明代山虜尚文戰投策¶
去園林率名皆拜選聖君性則哲濟濟多英彦裴楷能¶
清通山濤急推薦筲才甘自屏薄伎忝餘眷雖承國士¶
恩尚乏中人援疇昔相知者今兹秉天憲朱紱何赫赫¶
繡衣復葱蒨¶
<pb:KR4h0117_WYG_116-13b>¶
　　　𤣥元皇帝應見賀聖祚無疆¶
應厯生周日修祠表漢年復兹秦嶺上更似霍山前昔¶
贊神功啟今符聖祚延已題金簡字仍訪玉堂仙睿祖¶
光元始曾孫體又𤣥言因六夢接慶叶九齡傳北闕心¶
超矣南山夀固然無由同拜慶竊抃賀陶甄¶
　　馮待徴¶
　　　虞姬怨¶
妾本江南採蓮女君是江東學劒人逢君逰俠英雄日¶
<pb:KR4h0117_WYG_116-14a>¶
值妾年華桃李春年華灼灼艷桃李結髮簪花配君子¶
行逢楚漢正相持辭家上馬從君起嵗嵗年年事征戰¶
侍君帷幄損紅顔不惜羅衣沾馬汗不勞紅粉著刀環¶
相期相許定闗中鳴鑾鳴珮入秦宫誰誤四而楚歌起¶
果知五星漢道雄天時人事有興滅智窮計屈心推折¶
澤中馬力先戰疲帳下蛾眉轉消歇君王自是無神彩¶
賤妾此時容貌改拔山意氣都已無渡江面目今何在¶
終天隔地與君辭恨似流波無息時使妾本來不相識¶
<pb:KR4h0117_WYG_116-14b>¶
豈見中途懷苦悲¶
　　張南容¶
　　　静女歌¶
静女樂于靜動合古人則妙年工詩書弱嵗勤組織端¶
居愁若癡誰復理容色十五坐幽閨四隣不相識天夭¶
隣家子百花装首飾日日淇上逰笑人不踰閾河水自¶
濁濟自清仙臺蛾眉秦鏡明為照齊王門下醜何如漢¶
帝掌中輕¶
<pb:KR4h0117_WYG_116-15a>¶
　　林琨¶
　　　失題¶
清晨孤亭裏極目對前岑逺與天水合長霞生夕林蒼¶
然平楚意杳靄半秋隂落日川上盡闗城雲外深方予¶
事巖壑及此欲抽簪待就蓬萊道還兹契宿心¶
　　胡衡¶
　　　銜命使日本國¶
銜命将辭國非才忝侍臣天中戀明主海外憶慈親伏¶
<pb:KR4h0117_WYG_116-15b>¶
奏違金闕騑驂去玉津蓬萊鄉路逺若木故園隣西望¶
懷恩日東歸感義辰平生一寶劒留贈結交人¶
　　賈彦璋¶
　　　晩霽登汝南大雲閣¶
禪宫新歇雨香閣晚登臨邑樹晴光起川苗佳氣深水¶
包城下岸雲細郢中岑自歎牽卑日聊開望逺心¶
　　戴休珽¶
　　　古意¶
<pb:KR4h0117_WYG_116-16a>¶
窮秋朔風起滄海愁隂漲虜騎掠河南漢兵屯灞上羽¶
書驚沙漠刁斗喧亭障闗塞何蒼茫遥烽逓相望弱齡¶
負竒節俠客多招訪投筆棄儒生提戈逐飛将¶
　　張漸¶
　　　明月篇¶
朗月照簾幌清夜有餘姿洞房怨孤枕挾瑟愛前墀萱¶
草已數葉梨花復徧枝去嵗草始榮與君新相知今年¶
花未落誰分生别離代情難重論人事好乖移合比月¶
<pb:KR4h0117_WYG_116-16b>¶
華滿分同月易虧虧月當再圓人别星隕天吾欲竟此¶
曲意深不可傳歎息孤鸞鳥傷心明鏡前¶
　　杜頠¶
　　　從軍行¶
秋草馬蹄輕角弓持弦急去為龍城侯正值胡兵襲軍¶
氣横大荒戰酣日将入長風金鼓動白露鐵衣濕四起¶
愁邉聲南轅時佇立斷蓬孤自轉寒雁飛相及萬里雲¶
沙漲平川氷霰澀夜聞漢使歸獨向刀環泣¶
<pb:KR4h0117_WYG_116-17a>¶
　　　故絳行¶
君不見銅鞮觀數里城池已蕪没君不見虒祁宫幾重¶
臺榭亦㣲濛介馬兵車全盛時歌童舞女妖艷姿一代¶
繁華皆共絶九原惟望塜纍纍¶
　　張光朝¶
　　　荻塘西荘贈房元垂¶
門在荻塘西塘髙何聫聫往昔分地利逺近無閒田水¶
國信汙下霖霪即成川苗稼盡湮没兹鄉獨豐年家肥¶
<pb:KR4h0117_WYG_116-17b>¶
待親懿人樂思管絃日晏始能起盥潄㸔厨烟醖酒寒¶
正熟養魚長食鮮黄昏鐘未鳴偃息早已眠何意乆城¶
市寂寥丘中緣俛仰在顔色區區人事間憶昔炎漢時¶
乃知綺季賢靜黙不能仕養老終南山¶
　　　天門街西觀榮王聘妃¶
仙媛來朱邸名山出紫㣲三周初展義百兩遂言歸鄭¶
國通梁苑天津接帝畿橋成烏鵲助盖轉鳳皇飛霜仗¶
迎秋色星釭滿夜輝從兹磐石固應為得賢妃¶
<pb:KR4h0117_WYG_116-18a>¶
　　梁鉉¶
　　　天門街西觀榮王聘妃¶
帝子乗龍夜三星照户前兩行宫火出十里道鋪筵羅¶
綺明中識簫韶暗裏傳燈攢九華扇帳撒五銖錢交頸¶
文鴛合和鳴彩鳳連欲知來日美雙拜紫㣲天¶
　　無名氏¶
　　　昔昔鹽¶
碧落風烟外遥臺道路賖如何連御苑别自有仙家此¶
<pb:KR4h0117_WYG_116-18b>¶
地囘雕輦縁溪滿翠華洞中明月夜牕下發烟霞¶
　　　廿州¶
欲使傳消息空書意不任寄君明月鏡偏照故人心¶
　　　祓禊曲二首¶
昨見春條綠那知秋葉黄蟬聲猶未斷塞鴻已成行¶
金谷園中栁春來自舞腰那堪好風景獨上洛陽橋¶
　¶
　石倉歴代詩選巻一百十六¶
