# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.260915
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百三十二上
<pb:KR4h0117_WYG_132-1a>¶
欽定四庫全書¶
　石倉歴代詩選巻一百三十二上¶
　　　　　　　　　　　　明　曹學佺　編¶
　宋詩九上¶
　　司馬光¶
　　　昔别贈宋復古張景淳¶
昔别如飛蓬飄蕩隨所適那知十六載巵酒對今夕渺¶
然思舊逰間不容一息百年詎㡬何㑹合難屢得復古¶
<pb:KR4h0117_WYG_132-1b>¶
君子人志行重金錫皎如百鍊精不為燥濕易景淳氣¶
乃遒浩蕩誰與敵下筆驚雷霆龍蛇走屋壁居然器業¶
美但有富貴逼他時綰金印羈束愈愁寂須窮今日歡¶
快意浮大白勿辭簪弁傾頹然倒樽席¶
　　　同錢君倚過梅聖俞¶
王畿天下樞簿領日填積自非奉朝請九衢未嘗識今¶
茲到東城胥靡蹔逃役近指聖俞居安能不往覿一室¶
静蕭然昏碑帖古壁叩階讀新詩迷闇得指擿笑言殊¶
<pb:KR4h0117_WYG_132-2a>¶
未足黯然日將夕呼馬涉歸塗燈火已歴歴又知㡬何¶
時更有重來迹¶
　　　邵不疑㕔薜荔及竹¶
脩竹非俗物薜荔亦嘉草樹之君子庭人來見逾好侵¶
堦鶴脛細縁壁龍鱗老紛披兩疎翠煙色宜秋早主人¶
日封植清風庶長保¶
　　　噴玉泉¶
蒼崖雙起秋雲齊亂峯迸出如攢犀石稜澀不容馬蹄¶
<pb:KR4h0117_WYG_132-2b>¶
下馬步入荆榛蹊瀑泉沃雪拖白霓落潭横引成清溪¶
老木長藤咫尺迷興䦨欲出忘東西¶
　　　神林谷¶
石下泉聲蔓草深石上露濃蒼蘚徧山禽驚起飛且鳴¶
葉墜空林人不見¶
　　　八月十五日夜寄友人¶
故人音信絶對月動相思清露滴紅葉此懐當告誰秋¶
風廣陵郭正是望濤時¶
<pb:KR4h0117_WYG_132-3a>¶
　　　都下秋懐呈聶之美¶
愚疎强從仕趣尚與時乖朅來逰京邑榮願知誰諧王¶
國富英竒氣象標巖崖雲鴻送雙目攀援路可階秋風¶
轉枮葉颯颯繞寒齋出門無所之飛塵滿天涯夫君宦¶
未達猶得稱吾儕解衣換斗酒且盡平生懐¶
　　　小雨¶
雲日互出沒數朝飛雨清曈曨似欲止亷纎還未晴映¶
空輕絲亂著物細珠明葉端危未落荷心重忽傾喜涼¶
<pb:KR4h0117_WYG_132-3b>¶
髙燕舞更濕羣蛙鳴于余亦有得藥畹胡麻生¶
　　　八月十五日夜宿南園懐王君貺¶
昔公在洛師未嘗棄嘉節今宵秋半分空羡西園月天¶
色湛澄清風聲吟騷屑笑言不可親引領望金闕¶
　　　秋意呈隣㡬沖卿¶
新涼入閭巷舊暑何人掃筠籠賣紅蓮莎堦墜丹棗蕉¶
衫日以疎紈扇安能好蟬悲西風樹燕亂斜陽草此意¶
屬淵明籬邊㡬樽倒¶
<pb:KR4h0117_WYG_132-4a>¶
　　　楚宫行¶
楚王宫中夜未央清歌袐舞㑹華堂木蘭為柱桂為梁¶
隨珠和璧爛同光横吹乍鳴秋竹裂繁絃初度春雨歇¶
九㣲火樹垂垂滅羅衣紛紛玉纓絶滿朝冠劍東方明¶
宫門未啟君朝醒秦關日夜出竒兵武安君火照夷陵¶
　　　夜意¶
清夜四無譁深嚴上帝家星翻珠網白斗挂玉樓斜風¶
静虚成韻霜輕未作花還疑漢津客浩蕩寄流槎¶
<pb:KR4h0117_WYG_132-4b>¶
　　　春塘氷¶
春塘含薄氷淅瀝隱隈曲晴日射寒芒柔風折哀玉草¶
樹曾未知波光已先緑¶
　　　烟際鐘¶
蒼茫返照收羃䍥寒烟起前山黯同色不辨峯巒美獨¶
有逺來鐘悠揚翠㣲裏¶
　　　漁洲火¶
漁翁繫葉舟逺映楓林宿手㩦雙白魚呼兒㸑山竹深¶
<pb:KR4h0117_WYG_132-5a>¶
夜寂無人明滅寒江曲¶
　　　寒溪石¶
穹石正嶄嵓寒流更清急霜飛敗葉擁波濺蒼苔濕谿¶
僧勿劇來沙鶴方孤立¶
　　　幽谷泉¶
深谷窅無底空聞泉水哀時因秋日照微見碧縈回谷¶
裏非人境胡麻何處來¶
　　　天外峯¶
<pb:KR4h0117_WYG_132-5b>¶
飛鳥去不息長空黯何極疎峯帶夕暉㸃綴秋水碧禪¶
觀坐超然相望兩沈寂¶
　　　寄題傅欽之濟源别業¶
縣郭遥相望脩篁百畆餘林間清濟水門外太行車道¶
勝隨宜足身閒與世疎何時容命駕采蕨釣肥魚¶
　　　金山寺¶
香刹冠嵳峩松門掛薜蘿風髙塵不到岸濶鳥難過欲¶
雨江容怒新晴海氣多停舟何所事回望隔烟波¶
<pb:KR4h0117_WYG_132-6a>¶
　　　寓泊鄭圃寄獻昌言舎人¶
旅食緇衣館飄蓬怳自迷樹横寒霧逺山隱古原低愁¶
暮空庭雀驚晨别墅雞故人何處在依約玉繩西¶
　　　奉和始平公憶東平¶
相印東臨汶水陽兩看春葉與秋霜登山置酒延鄒湛¶
上馬回鞭問葛强谿竹低垂寒滴翠露荷相倚淨交香¶
宵衣深念長城固肯得從容傲醉鄉¶
　　　和運使舎人北園餞别行憩三交僧舎冒雪宿¶
<pb:KR4h0117_WYG_132-6b>¶
　　　　百井關見寄¶
驪駒北上雪孱顔䪍矢前驅度漢關僧室松杉清照眼¶
驛亭煙火迥依山馬銜邊草枯猶瘦雁怯胡雲冷未還¶
賤子不須回首問鬂毛蕭颯簿書間¶
　　　和景仁西湖泛舟¶
滿船歌吹拂春灣天外晴霞水底斑誰信飛觴臨綺席¶
獨能回首望青山東門車馬匆匆别西洛風煙寂寂間¶
疊石溪頭應更好祗輸野叟坐林間¶
<pb:KR4h0117_WYG_132-7a>¶
　　　和君貺宴張氏梅臺¶
京洛春何早慿髙種嶺梅紛披百株密爛熳一朝開青¶
女工黏綴霜娥巧翦裁崑山雲滿谷蓬渚浪成堆勢擁¶
樽前合香從席下來蜺旌羾天起練甲洗兵回不使光¶
風散曾無夜色催人稠衣馥郁地狹舞徘徊民服召公¶
化時推何遜才淹留文酒樂璧月上瑶臺¶
　　　留别友生¶
墅際共為别客亭芳草新何心更戀酌滿目盡傷春今¶
<pb:KR4h0117_WYG_132-7b>¶
古無窮路東西相背塵行行復回首不欲著鞭頻¶
　　　和君貺清明與上巳日泛舟洛川十韻¶
繁華兩佳節邂逅適同時雅俗共為樂風光如有期曉¶
烟新里巷春服滿津涯已散漢宫燭仍浮洛水巵占花¶
分設席愛栁就張帷華轂爭門去輕簾夾路垂一川雲¶
錦爛四座玉山欹疊鼓傳遥吹輕橈破直漪清談何袞¶
袞和氣益熈熈相見周南俗當年播逸詩¶
　　　寄唐州呉辨叔二兄¶
<pb:KR4h0117_WYG_132-8a>¶
方城古稱險逺在豫州南近嵗蒿萊闢新民秦晉參當¶
官誠近厚獲譴亦無慙但惜牆隂竹歸軒㡬日驂¶
　　　和宋復古小園書事¶
飽食復閒眠風清雨霽天葉深時墜果岸曲乍藏蓮波¶
面秋光淨林梢夕照鮮東家近亦富滿地布苔錢¶
　　　閒居呈復古¶
閒居雖懶放未得便無營伐木添山色穿渠擘水聲經¶
霜收芋美帶雨接花成前日鄰翁至紫門掃葉迎¶
<pb:KR4h0117_WYG_132-8b>¶
　　　晩春病起呈擇之治臣¶
風日正和柔身輕喜病瘳懶抛殘蠧簡暖脱敝貂裘值¶
客開青眼逢花忘白頭家家好春色何處可同逰¶
　　　和王安之題獨樂園¶
草濃初過雨林靜逺含烟鷰引新飛鷇荷承半墜蓮朋¶
來惟有月山見不須錢誰與同其樂壺中濁酒賢¶
　　　酬宋叔達卜居洛城見寄¶
離羣四十一春風縱有相逄似夢中幸得遭逢作鄰舎¶
<pb:KR4h0117_WYG_132-9a>¶
休嗟彼此是衰翁漢文前席人將去庾信誅茅槖未充¶
悵望金隄碧蕪濶杖藜㩦手㡬時同¶
　　　其夕宿獨樂園詰朝將歸賦詩¶
平曉何人汲井華轆轤聲發散春鵶開園更有四五日¶
映葉尚餘三兩花宿病岑岑猶帶酒無眠耿耿不禁茶¶
自嫌行樂妨年少遽索籃輿且向家¶
　　　和邵興宗秋夜學舍宿直¶
直舍逍遥度清夜蹔投逢掖解儒冠髙樓影背星河轉¶
<pb:KR4h0117_WYG_132-9b>¶
疎竹氣兼風露寒籬下黄花新蘂亂門邊碧栁舊株殘¶
折腰把板今無有勿似陶濳遂棄官¶
　　　和呉仲卿病中偶書呈諸同舍光時亦卧疾¶
病來門不掃秋草翳吾廬棄置賢人酒蕭條長者車冥¶
迷牀鬬蟻潤溽篋生魚藥物從無繼簞瓢自有餘形神¶
寂可弔身世邈相疎何事文園客消中亦著書¶
　　　㑹不疑家席上紀實¶
召客客俱來賞花花正開寒暄方得所風雨詎相催席¶
<pb:KR4h0117_WYG_132-10a>¶
上栁飛雪門前車隱雷主人意仍厚安得不徘徊¶
　　　酬安之謝光兄弟見過¶
平生一二日不見已相思况復閉關久杳無㩦手期清¶
談勝妙藥髙韻敵涼颸愧乏機雲美虚承青眼知¶
　　　和子駿約逰一二園亭看花遇雨而止¶
行樂及佳時官閒無所羈只知花正發不共雨為期淺¶
草碧無際濃雲冷四垂陪逰興未盡安得不相思¶
　　　和邵堯夫年老逢春¶
<pb:KR4h0117_WYG_132-10b>¶
年老逢春春莫咍朱顔不肯似春回酒因多病無心醉¶
花不解愁隨意開荒徑倦逰從碧草空庭慵掃自蒼苔¶
相如談笑猶能在坐待巾車陌上來¶
　　　再和邵堯夫年老逢春¶
年老逢春猶解狂行歌南陌上東岡晴雲髙鳥各自得¶
白日逰絲相與長草色無情盡眼緑花林多思襲人香¶
吾儕幸免簪裾累痛飲閒吟樂未央¶
　　　和邵堯夫安樂窩中職事吟¶
<pb:KR4h0117_WYG_132-11a>¶
靈臺無事日休休安樂從來不外求細雨寒風宜獨坐¶
暖天佳景即閒逰松篁亦足開青眼桃李何妨挿白頭¶
我以著書為職業因君偷暇上髙樓¶
　　　酬邵堯夫見示安樂窩中吟¶
安樂窩中自在身猶嫌名字落紅塵醉吟終日不知老¶
經史滿堂誰道貧長掩柴荆避寒暑只將花卉記冬春¶
料非空處閒吟客乃是清朝避世人¶
　　　和子華招潞公暑飲¶
<pb:KR4h0117_WYG_132-11b>¶
朱門近在府園東杖屨過從跬步中避暑連翩投轄宴¶
析酲瀟洒滿襟風閒來髙韻渾如鶴醉裏朱顔忽變童¶
剪燭添香歡未極但驚銅漏太匆匆¶
　　　和伯常見寄¶
誅茅宋玉宅邊人知醉宜城㡬甕春細雨短蓑漁向市¶
孤村極浦鼔迎神徧逰七澤身忘倦更賦千篇意轉新¶
不必滄浪美清泚曏來纓上已無塵¶
　　　和留守相公九月八日與潞公宴趙令園有懐¶
<pb:KR4h0117_WYG_132-12a>¶
　　　　去年與景仁秉國逰賞¶
今嵗台星聚洛中甘棠前後兩隂濃英辭唱和詩千首¶
髙宴逰陪禄萬鍾木末霜繁花欲落雲間字小鴈相從¶
西湖在望親朋逺節物那堪處處逢¶
　　　春日思景仁¶
去嵗洛城中嬉逰處處同從離崿嶺北常夢潩泉東草¶
遶春街碧花繁夕市紅臨風黙惆悵想像白睂翁¶
　　　送楊太祝忱知長洲縣¶
<pb:KR4h0117_WYG_132-12b>¶
三呉佳縣首民物舊熈熈専用清談治非如俗吏為林¶
疎丹橘迥稻熟白芒欹宜使民無忘嚴修太伯祠¶
　　　送趙書記衆之官華州¶
車馬出城外瀟瀟未有塵辭梁猶帶雪過洛漸生春幕¶
府斜依嶽關山四抱秦曩來弃繻者今日復何人¶
　　　送華亭沈主簿¶
執袂青門道蕭蕭馬欲東暮雲零落翠逺樹淺深紅楚¶
澤吟聲裏呉山醉眼中相思杳何許野鶴唳髙風¶
<pb:KR4h0117_WYG_132-13a>¶
　　　送何萬下第歸蜀¶
十上終無就才髙定復論清時守儒術白首在丘園逺¶
樹隱殘日孤煙生暮村揚鞭萬里去㡬許不銷魂¶
　　　其二¶
失意流年老殘春對夕陽可堪臨逺道更復舉離觴花¶
栁已蕭索雲山復渺茫西風如有便音信勿相忘¶
　　　送朱亷叔知濰州¶
東國連年水傷稼使君行部即為春茫茫四野潢汙竭¶
<pb:KR4h0117_WYG_132-13b>¶
鬱鬱萬行桑柘新俗不好奢田器貴獄無留繫吏家貧¶
齊人忽怨歸朝速自得承明侍從臣¶
　　　送僧聰歸蜀¶
翠柏老精舍紅塵倦帝城千山一錫逺萬里片雲輕江¶
棧紆還直天星縱復横聽猿應更喜還是故鄉聲¶
　　　送史館任祠部顓河東轉運使¶
聞望簪紳舊恩華雨露重圖書周内史汾澮晉全封秀¶
發千尋壁寒生百鍊鋒歸時門有㦸惜别更從容¶
<pb:KR4h0117_WYG_132-14a>¶
　　　送張寺丞覲知冨順縣¶
漢家五尺道置吏撫南夷欲使文翁教兼令孟獲知盤¶
羞蒟醬實歌雜竹枝辭取酒須勤醉鄉關不可思¶
　　　送二同年使比¶
華纓下玉除天子寵匈奴雖復邉風陋猶知漢使殊夜¶
烽沈不舉秋柝寂無虞何必燕然刻蒼生肝腦塗¶
　　　　　　　　　　　　　　　右吕濟叔¶
雲愁雪欲零四牡出郊坰古塞煙華紫寒沙日氣青金¶
<pb:KR4h0117_WYG_132-14b>¶
門秘雞樹朱節燿龍庭㡬夜天街北遥瞻漢使星¶
　　　　　　　　　　　　　　　右李公業¶
　　　送茹屯田孝標知無為軍¶
疊鼔鳴鐃迎候新軍牙孑孑倚淮津聊應衣繡過鄉曲¶
不作引章驚故人荻迸短芽淝水暖荷浮圓葉漅湖春¶
使君此去榮多少猶是當年書劍人¶
　　　送王殿丞恪西京簽判¶
清白世風存王公復有孫挺生如玉樹湧論似淮源日¶
<pb:KR4h0117_WYG_132-15a>¶
背嵩峯紫春添洛水喧幕中多勝友肯使負芳樽¶
　　　送謝都官顗知光化軍¶
廐吏整車馬怱怱辦曉裝青緺出閶闔朱斾指滄浪野¶
店杏初發津亭栁已黄行行不可駐猶及勸耕桑¶
　　　送劉觀察從廣知洺州¶
漢家英俊士袞袞出金閶久襲通侯籍新腰太守章畛¶
封連故趙廬井帶清漳春色迎鐃吹應忘道路長¶
　　　送師道知長溪因歸覲省¶
<pb:KR4h0117_WYG_132-15b>¶
羈旅帝城久逢人青眼稀聞君又當去使我益思歸佳¶
色隣鄉樹髙堂望綵衣春流先自疾心出片帆飛¶
　　　送皇甫寺丞穆知藍田縣¶
南山三輔劇百里古諸侯漫得絃歌趣不分宵旰憂煙¶
横輞川暝雲照武關秋安得無羈束尋君一縱逰¶
　　　送李尉以監丞致仕歸閩¶
行行歌式㣲浩歎返荆扉却著登山屐盡焚趨府衣溪¶
清魚影亂竹闇筍芽肥應悔浮名誤空將白髪歸¶
<pb:KR4h0117_WYG_132-16a>¶
　　　送李祠部(復圭字/審言)知滑州¶
東郡鯀隄古曏來烟火疎提封百里逺生齒萬家餘賢¶
守車纔下疲人意已紓行聞謡五袴京廩滿郊墟¶
　　　送上雒王推官經臣¶
墨綬百里宰紅蕖幕府僚民淳無鬬辯地勝得逍遥日¶
上雲未散春深雪不消知音已交薦勿茹紫芝苖¶
　　　送瀛州簽判蘇秘丞寀¶
髙隂十萬兵幕府籍時英塞上風猶勁關南春未生投¶
<pb:KR4h0117_WYG_132-16b>¶
壺邊柝静倚馬檄書成不忘塵中客征鴻可寄聲¶
　　　送周寺丞畧知洛南¶
太華指商於中間百里餘稍行山驛逺漸與世塵疎楚¶
塞參差接秦民錯雜居惜哉非肯綮不足試投虚¶
　　　送章伯鎮知湖州¶
江外饒佳郡呉興天下稀蓴羮紫絲滑鱸膾雪花肥星¶
斗寒相照烟波碧四圍栁侯還作牧草樹轉清輝¶
　　　送王伯初通判婺州¶
<pb:KR4h0117_WYG_132-17a>¶
煜爚屏星駕迢遥婺女區嵐光晴向背溪溜暖縈紆萬¶
室鳴機杼千艘隘舶艫若逢耆舊問能說隱侯無¶
　　　送張少卿學士子憲知洪州¶
相府典刑在朝閨望實髙袖書榮史觀典樂重卿曹夷¶
路迎飛鞚桑林應奏刀家籝傳舊學廟鼎刻前勞袨服¶
屯千騎連檣閲萬艘劍芒衝夜氣閣影動秋濤風色傳¶
花信烟花拂酒膏使君専問俗無意在逰遨¶
　　　送昭逺兄歸陜¶
<pb:KR4h0117_WYG_132-17b>¶
種種親頭白帝城難少留倚門應有望列鼎本無求清¶
夜多歸夢紅塵厭久逰此行殊捧檄轅下五驊騮¶
　　　送石昌言知宿州¶
煒煒離苻守中流簇鼔旗栁隂濃不㫁舟勢激如飛魏¶
闕行歸奏承明秪蹔違星軺晨夜度尺素勿令稀¶
　　　送程端明戡知成都¶
髙陽將幕開濯錦使旌來欲識關頭雪正如江上梅宵¶
衣矜逺俗霞冕寄良才豈待三年最修梧茂帝臺¶
<pb:KR4h0117_WYG_132-18a>¶
　　　郭氏園送張仲通刺棣州¶
名園送嘉客冠盖去傾朝小雨塵㣲歛輕寒酒易消鴈¶
歸春近塞日上海生潮北道平如掌東風五馬驕¶
　　　送裴中舍士傑赴太原幕府¶
元戎台鼎舊大府節旄新邊候正無事賓筵斯得人山¶
寒太行曉水碧晉祠春乍釀葡萄熟飛觴不厭頻¶
　　　送王書記(申字/應辰)之官永興¶
白髪添新鑷紅塵滿敝衣人生適未值吾道豈云非鞏¶
<pb:KR4h0117_WYG_132-18b>¶
洛風烟逺函秦草樹㣲長安春酒美行樂勿令稀¶
　　　送李學士(及之字/公逺)使北¶
征盖霜空迥飄飄迎塞鴻纛牙侵海角漢節下天中騎¶
咽隂山雪裘寒易水風邊聲不可聽歸思浩無窮¶
　　　送魏寺丞廣赴辟秦州判官¶
征西大府開後乗得髙才區脱烽烟静渠捜軄貢來隴¶
雲低玉帳羌舞奉金罍信美從軍樂寜煩王粲哀¶
　　　送周密學沆真定安撫使¶
<pb:KR4h0117_WYG_132-19a>¶
玉帳前茅舉銅魚左契分平生公望著期月政聲聞陌¶
上壺漿溢潭邊花氣曛遥知待新將民物兩欣欣¶
　　　送燕諫議知潭州¶
長沙地饒美賈誼獨傷悲自古臨榮辱㡬人無怨咨使¶
君擁符節大艦出江湄意氣陶然樂應無弔屈辭¶
　　　送李益之侍郎致政歸廬山(益之好談禪/故效其語)¶
儒業金章貴歸心白鶴孤江山依舊在軒冕曏來無嘯¶
詠誰當共登臨未索扶浩然知此樂迥與世人殊¶
<pb:KR4h0117_WYG_132-19b>¶
　　　送雷章秘丞知芮城¶
西伯昔㫁訟令名存迄今南臨大河曲北倚首陽岑俗¶
被聖賢化人多禮讓心夫君老經術終日想鳴琴¶
　　　相國祁正獻杜公衍挽辭¶
舟楫才猷大氷霜徳操堅陶鈞成茂業書史樂髙年瞻¶
望簪紳共吁嗟館舍捐舉時無異論方信令名全¶
　　　其二¶
釣玉呉臺舊誅茅梁苑新位登華袞貴家似布衣貧直¶
<pb:KR4h0117_WYG_132-20a>¶
道髙當世清風遺後人千秋寒照目竹帛不棲塵¶
　　　次韻和江鄰㡬九月五日省直¶
羣騶布路散痩馬解鞍迴雨闋蟲聲樂秋深菊意催圖¶
書紛自適僚友邈誰陪何以消寒夜殘醪不滿杯¶
　　　寄題興州晁都官仲約東沼沼上有唐鄭都官¶
　　　　詩刻石¶
名郎逰勝地心跡繼風流昔為題詩著今因好事修四¶
山相照映五馬屢淹留相見波光淨依然一片秋¶
<pb:KR4h0117_WYG_132-20b>¶
　　　寄題宇文中允之邵所居¶
孤宦行直道栖栖良可悲誰能拂衣去不待掛冠期經¶
史乃吾友雲山為已知世間青紫貴盡付兩佳兒¶
　　　山中早春¶
山木欣欣意春光次第催欹巾望歸鴈伏檻殷新雷岩¶
静聞氷坼巢空喜燕來澗花從寂寞亦向草堂開¶
　　　華清宫¶
新豐雞犬稀薊北馬秋肥金殿翠華去玉堦紅葉飛荒¶
<pb:KR4h0117_WYG_132-21a>¶
林上路廢温谷舊流㣲嗟此非人事何須問是非¶
　　　秋日登觀信亭¶
西風連夜雨草樹已蕭條宿靄稍零落寒山更寂寥林¶
紅猶帶日岸白欲生潮新雁來何處離離天際遥¶
　　　客思¶
客思倦漂泊居然感物華關頭望紅葉馬上見黄花薄¶
宦終無定閒愁詎有涯今朝書至否㡬夕夢還家¶
　　　觀僧室畫山水¶
<pb:KR4h0117_WYG_132-21b>¶
畫精禪室冷方暑久徘徊不盡林端雪長青石上苔心¶
閒對岩岫目浄失塵埃坐久清風至疑從翠潤來¶
　　　雪霽登普賢閣¶
積雪明朝日山河坐可分嶄岩初解凍片段未歸雲直¶
望窮人境髙尋俯鴈羣開門枝鳥散玉絮墜紛紛¶
　　　松江¶
呉山黯黯江水清欲雨未雨傷交情扁舟蕩漾泊何處¶
紅蓼白蘋相映生¶
<pb:KR4h0117_WYG_132-22a>¶
　　　潮水¶
平江欲上潮古木自蕭蕭兩岸饒葭葦寒波浸泬寥¶
　　　歸田¶
松菊陶濳宅蓬蒿仲蔚家行逰笻杖痩嘯傲幅巾斜屋¶
小疎茅覆門深亂栁遮村童迎客至竹箒掃桃花¶
　　　漢宫詞¶
苜蓿花猶短蒲萄葉未齊更衣過柏谷走馬宿棠棃逆¶
旅聊懐璽田間共鬬雞猶思飲雲露髙舉出虹蜺¶
<pb:KR4h0117_WYG_132-22b>¶
　　　先春亭¶
園林近鈴閤旦夕被仁風自得芳菲早豈將疎逺同氷¶
開半塘緑雨借數枝紅㑹待韶光徧還應到野叢¶
　　　塞上¶
節物正防秋關山落葉稠霜風壯金皷霧氣濕貂裘未¶
得西羌滅終為大漢羞慙非班定逺棄筆取封侯¶
　　　酪羮¶
軍㕑重羊酪饗士舊風傳不數紫蓴滑徒誇素鮪鮮瓠¶
<pb:KR4h0117_WYG_132-23a>¶
蠡煩挏取勺藥助烹煎莫與呉兒説還令笑茂先¶
　　　寄陜西提刑江學士¶
明主矜庶獄選才從本朝鄼侯三尺律漢使一封軺郡¶
國清名滿關河古意饒凄涼乗障客華髪日蕭蕭¶
　　　和樂道自河外南轅過宜芳雨晴和氣景物可¶
　　　　愛馬上偶成¶
京洛春應老河邊初解顔碧浮煙際卉翠滴雨餘山目¶
極搴帷外詩成攬轡間滿川桃李色共喜傳車還¶
<pb:KR4h0117_WYG_132-23b>¶
　　　晨發故關寄逢吉¶
畫㦸衣中趨絳帳驛亭門外拂征鞍已嗟漂泊三年别¶
更負從容十日歡煖席未窮談笑樂陟岡相望滯留難¶
揚鞭策馬㡬多意原上秋風作曉寒¶
　　　次韻和仲卿中秋朧月¶
豈無錦幄翠簾垂匝樹明燈正赫曦共惜月華方滿夜¶
更當秋色中分時烏皮儿穩風侵鬂白玉樓髙冷透肌¶
千里浮雲何處㫁北來試問鴈應知¶
<pb:KR4h0117_WYG_132-24a>¶
　　　和始平公郡齋偶書¶
平安候火出雲間區脱無塵刁斗閒漢相威聲遥制敵¶
游兵逺迹夜開關赤松雅意思輕舉黄閣羣心望復還¶
玉帳牙旗空壯觀謝公髙興在東山¶
　　　和江鄰㡬金鈴菊¶
何處見佳菊秋風汶水陽酒浮金鐸細露泛蜜房香不¶
謂紅塵地相逢君子堂依然故人意寜減舊芬芳¶
　　　寄清逸魏處士¶
<pb:KR4h0117_WYG_132-24b>¶
鄉樹㡬揺落臨風歌式㣲徒嗟俗縁重端使素心違茅¶
閣杉松冷山園藥草肥不能如海燕嵗嵗一西飛¶
　　　二月三十日與同舍宴李氏園晚歸馬上賦詩¶
門前蹀躞金羈滿座上連翩玉斚飛數尺逰絲留客醉¶
一行垂栁送人歸同邀勝友時難得再到名園花已稀¶
莫惜芳辰賸行樂無端風雨横相違¶
　　　和呉省副(中復字/仲庶)梅花半開招慿由張司封飲¶
　　　　(伯玉字/公達)¶
<pb:KR4h0117_WYG_132-25a>¶
帝鄉春色嶺頭梅髙壓年華犯雪開正與嘉賓思共醉¶
不須芳物重相催從車貯酒傳呼出側弁簮花倒載迴¶
風雨難期王事劇未知休沐㡬旬來¶
　　　野菊¶
野菊未嘗種秋花何處來羞隨衆草沒故犯早霜開寒¶
蝶舞不去夜蛩吟更哀幽人自移席小摘泛青杯¶
　　　秋夜¶
城上調秋角烟間發暝鐘風枝揺宿鳥霜草覆寒蛩久¶
<pb:KR4h0117_WYG_132-25b>¶
負觀書樂端愁束帶恭蹔因羣吏散還得遂幽慵¶
　　　和范景仁聞蟬¶
春林滿巖緑誰信已鳴蟬葉上正多露山中別有天心¶
閒寜感物道合矧忘年坐聽生秋色何須膝上絃¶
　　　六月十八日夜大暑¶
老栁蜩螗噪荒庭熠燿流人情正苦暑物態已驚秋月¶
下濯寒水風前梳白頭如何夜半客束帶謁公侯¶
　　　送雲卿知衛州¶
<pb:KR4h0117_WYG_132-26a>¶
汗簡成新今褰帷刺劇州韋平家法在邵杜治聲優野¶
竹交淇水秋𤓰蔓帝丘三年歸奉計肯顧石渠逰¶
　　　送羅郎中登管勾玉局觀¶
官名為玉局巳與俗塵疎鐘出寒松迥香疑古殿虚田¶
閭非甚逺俸禄豈無餘誰道神仙樂仙家恐不如¶
　¶
　¶
　¶
<pb:KR4h0117_WYG_132-26b>¶
　¶
　¶
　¶
　¶
　¶
　¶
　¶
　石倉歴代詩選卷一百三十二上¶
#+PROPERTY: JUAN 卷一百三十二下
<pb:KR4h0117_WYG_132-27a>¶
欽定四庫全書¶
　石倉歴代詩選巻一百三十二下¶
　　　　　　　　　　　　明　曹學佺　編¶
　宋詩九下¶
　　余　靖¶
　　　逰韶石¶
世務常喧囂物外有真賞結友探勝槩放情諧素想韶¶
山南國鎮靈蹤傳自曩雙闕倚天秀一逕尋雲上長江¶
<pb:KR4h0117_WYG_132-27b>¶
逺縈帶衆巒疑負襁千里眇平視萬形羅怪象日影避¶
崑崙鼇頭冠方丈青螺佛髻髙羣玉仙都敞霞城晴煜¶
爚桃溪春浩蕩仰攀霄漢近俯瞰神魂怳澗深流如織¶
巖虚動成響造化與真質妙畫胡能倣賤子生海隅逢¶
辰辱朝奬靡成彛鼎勲甘從丘壑往驚禽戀故林因驥¶
畏羈鞅茲逰得幽深同懐樂清曠世言帝有虞朔南聲¶
教廣丹冥卜巡幸翠葉臨蒼莽簫韶曾此奏鍾石無遺¶
像但覺薰風存蕭然天籟爽姬公著治典歴代所遵仗¶
<pb:KR4h0117_WYG_132-28a>¶
九野奠山川萬靈咸肸蠁醫閭與呉嶽半列戎夷壤四時¶
迎氣祠猶煩禮官掌况乃祝融區羣物資含養來儀威¶
鳳居樂育菁莪長膚寸起成霖崇髙一方仰躋之佐衡¶
霍無慙公侯享¶
　　　南齋新植牡丹初冬忽開數朶愛玩不已因而¶
　　　　感咏呈知郡中舍¶
嶠南足暄候秋葉不凋霜孤根自北來繡蘂忽葩張嗟¶
爾本國艷秀色含天香淑氣入春萼園苑生輝光豪家¶
<pb:KR4h0117_WYG_132-28b>¶
走鈿車珠翠妍新粧貴門陳廣宴金碧開華堂惟恐風¶
雨至不羞歌舞狂意態占韶景衆媚曷能妨今茲植荒¶
圃空齋圍短墻節物寒蟬後林木野梅傍胡為吐竒卉¶
特此昧温涼秪知逢日暖豈測非春陽蜂蝶不爾採壊¶
欄啼夜螿伊予久杜門荆榛三徑荒獨酌難成醉徙倚¶
徒徬徨憐爾守常性幽叢不改芳¶
　　　逰大峒山詩(并序/)¶
　予嘗恨逰觀山川皆前賢所稱圖籍所著者耳未能¶
<pb:KR4h0117_WYG_132-29a>¶
　　索幽訪異輿音馬迹之外得古人所遺絶境一寓¶
　　目焉因狀其名物與好事者傳之無窮也韶之境¶
　　富于山水而佛刹占勝相望于野其名聲洽于四¶
　　方者無幾頃閒居里舍與上饒從事子元王君擷¶
　　其遺槩得大峒焉始自州治水行七十里得月華¶
　　山捨舟楫肩籃&KR1221;道樵徑又十五里乃至是山觀¶
　　其旁礴聳峭秀倚天際絶頂之上千里在目日浮¶
　　月沈雷驚虹斷隨方下睨晦明異壑則雖丘垤衆¶
<pb:KR4h0117_WYG_132-29b>¶
　　山蚊蠓聚落不足喻其髙也相與拂幽石翳脩林¶
　　澗聲泠泠清入毛骨真可遺世而絶俗豈獨攄憂賞¶
　　而巳耶各為詩以誌之自漢武帝元鼎六年庚午嵗¶
　　始平越為郡縣凡一千七十年至皇朝建隆元年¶
　　庚申嵗始有僧建刹而居之又七十九年始為什方¶
　　院又二祀康定元年庚辰嵗始有衣冠遊者豈天¶
　　作地藏有所待哉王君暨同遊本郡布衣李訪月¶
　　華山羅浮達二禪師咸書名于長老習公方丈壁云¶
<pb:KR4h0117_WYG_132-30a>¶
十里松檜風萬仭斗峭壁陽崖雷自奔隂壑雪猶積勢¶
爭衡霍雄地控楚越扼胡為千載間名未光圖籍物乃¶
因人彰聞人于在昔不逢巢由髙箕山亦頑碧我今共¶
逰覽逍遥非俗格劇論窮古今𤣥談叩虚寂攀蘿躡孤¶
峯和雲坐幽石濯纓清泠泉留為不朽迹¶
　　　留題龍潭¶
峭嶺盤逺郊幽泉生石罅沮洳成深潭神龍隱其下氣¶
昏雲霧朝光寒風雨夜絶境隣梵宫餘波沃農稼秋態¶
<pb:KR4h0117_WYG_132-30b>¶
月色澄晴蛟虹影射勢非蛟室卑名將鳳池亞存身此¶
蟠蟄得時扶造化何當嵗大旱移湫救函夏¶
　　　觀釣¶
麯塵寒浦波桂子秋空月烟濕釣綸輕雨濺苔磯滑健¶
鯉吞香釣錦文紅鱍鱍將為沸鼎逰勢窮猶喣沬榰頥¶
閒悵望江湖晴蕩漾奮鬛就其深族類能相忘胡為貪¶
一餌委身刀机上寄言洗耳翁迯名真可尚¶
　　　和伯恭殿丞逰西蓉山寺¶
<pb:KR4h0117_WYG_132-31a>¶
休澣約過從寜論隘與恭溪光染醽渌山色秀芙蓉忽¶
霽千絲雨齊張萬盖松岫孤如欲遁逕曲似相逢共快¶
雲霞志還尋麋鹿蹤氅披呉國紵杖拄蜀郊笻隂谷鳴¶
歸鶴靈湫起應龍跳梁窺菓狖縹緲入花蜂磴滑并蘿¶
躡巖幽半蘚封竹間泉繚繞煙外草䝉茸有語嫌雙燕¶
無虞羡大槦歸來却回睇暮靄已重重¶
　　　代贈¶
幽房寂寞時香散輕袿衣可憐夜永不成寐苦恨春殘¶
<pb:KR4h0117_WYG_132-31b>¶
猶未歸歸來一見伸脩睂寶袿新聲逐調移多少相思¶
説不盡淚滿玉壺君自知¶
　　　題白蓮庵¶
掩室昔宴居冥心遺萬化菡萏本無染紛華共髙謝夜¶
禪杉月落晨齋庭鳥下棟間雲氣浮池面秋香詫演法¶
辭故棲幽蹤賁寒野蠟屐此同逰願結宗雷社¶
　　　寄題田待制廣州西園¶
善政多脩舉增完池館清地含春氣早月映暮潮生石¶
<pb:KR4h0117_WYG_132-32a>¶
有羣星象花多外國名與民同雉兎邀客醉蓬瀛積靄¶
藏樓閣馴鷗識斾旌甘棠留美䕃髙倚越王城¶
　　　寄題廣州田諫議頥堂¶
退食公堂暇應無俗慮侵簾開雙燕外吏散百花隂海¶
域逍遥境榮途澹泊心政成先養正恵愛及民深¶
　　　送僧恵勤歸鄉¶
舊國起歸興三江一棹輕夜吟逢月白曉渡趂潮平楚¶
岸雲藏寺呉宫水繞城羡師塵外去何日濯吾纓¶
<pb:KR4h0117_WYG_132-32b>¶
　　　雙松¶
自古詠連理多為陽艷吟誰知抱髙節生處亦同心風¶
至應交響禽棲得並隂嵗寒當共守霜雪漫相侵¶
　　　新息道中遇雪¶
寒深雪壓春去去祇傷神巢穴有歸鳥路岐無住人逺¶
光天共白夜色月相親獨酌不成醉翻嫌名利身¶
　　　送海琳逰南海¶
觸目盡塵累如師真不羣圎明水中月去住嶺頭雲意¶
<pb:KR4h0117_WYG_132-33a>¶
若乗風快名應過海聞翛然此髙迹世網漫紛紛¶
　　　留題龍光禪刹呈周長老¶
尋幽逢勝地方外趣無垠雙澗流寒月千峯鎖暮雲路¶
盤塵境㫁世係祖燈分却愧留題處猶須説見聞¶
　　　留題澄虚亭¶
湖光湛寒碧簾影拂莓苔魚戯應同樂鷗閒亦自來雨¶
餘輕靄合竹外雜花開久欲留詩去慚無綺靡才¶
　　　靈樹喜長老屬疾見寄次韻酬之¶
<pb:KR4h0117_WYG_132-33b>¶
鳴韶山下客多病似吾身每想彌天辯誰為問疾人泉¶
清偏照月松痩不知春未遂尋髙論遥遥一水濱¶
　　　塞上¶
漢使重頒朔胡臣舊乞盟烽烟虚晝望刁斗絶雲驚虎¶
落雲空鎖龍堆月自明祁連山更北新築受降城¶
　　　送李廷評知福清縣¶
世閥茂儒紳甌閩寵命新縣圖遥盡海鄉樹密藏春供¶
帳鶯聲老登車雉跡馴行聞趨召節舊美政如神¶
<pb:KR4h0117_WYG_132-34a>¶
　　　子規¶
一呌一春殘聲聲萬古寃疎烟明月樹㣲雨落花村易¶
墮將乾淚能傷欲㫁魂名韁慚自束為爾憶家園¶
　　　桂源早行¶
聞雞已行邁策馬更徘徊月色依山盡秋聲帶雨來自¶
堪悲玉璞誰復築金臺薄宦空羈束西齋長緑苔¶
　　　山舘¶
野舘蕭條晩慿軒對竹扉樹藏秋色老禽帶夕陽歸逺¶
<pb:KR4h0117_WYG_132-34b>¶
岫穿雲翠畬田得雨肥淵明誰送酒殘菊遶籬飛¶
　　　曉至松門僧舍¶
日暮倦行役解鞍初息肩霧昏臨水寺風勁欲霜天蓼¶
浦初聞雁人家半在船思君正怊悵黄葉更翩翩¶
　　　湘中送人¶
離謳方揭耳别緒已凄然草蔚湘纍浦花殘蜀魄天疑¶
山晴拂漢啼竹冷澄煙後夜思君意空歌皓月篇¶
　　　慧照大師¶
<pb:KR4h0117_WYG_132-35a>¶
已向南宗悟尤于外學精士林傳字法僧國主詩盟初¶
地形容占彌天語論清因嗤支遁軰徒擅養鷹名¶
　　　逰水南寺¶
雙刹聳浮雲層軒絶世塵松溪千盖雨茶圃一旗春夜¶
梵龕燈暗朝香篆火新暫來猶永日堪羡白蓮人¶
　　　暮春¶
草帶金鋪翠花房半墜紅農家榆莢雨江國鯉魚風堤¶
栁綿爭撲山櫻火共烘長安少年客不信有衰翁¶
<pb:KR4h0117_WYG_132-35b>¶
　　　宿山觀¶
孤枕秋宵永山寒夢不成殘燈背窗影急雨帶溪聲未¶
分山中老空思日下名區區如逆旅此際若為情¶
　　　送岳師歸贑川¶
千里起歸思翛然物外身海山經處霧梅嶺到時春藥¶
更開新楮庭應長舊筠年衰重方術聊此送行人¶
　　　題憩賢亭¶
虚亭遲嘉客登臨日相繼松篁夏吹寒煙霞暮江霽高¶
<pb:KR4h0117_WYG_132-36a>¶
興山光逺急影波聲細區區榮利途扁舟暫時憩¶
　　　山寺獨宿¶
柴車走縣封窮途秋耿耿急雨帶溪聲殘燈背窗影驅¶
馳下士身凄涼旅人景山寒夢不成愁多知夜永¶
　　　送淩屯田知和州¶
粉署仙郎守一麾都門别岸栁依依定知春雨隨車到¶
且喜秋風破浪歸仁政便當聞虎渡歡聲猶在隔牛磯¶
儂今亦懇懐章請假道江鱸買正肥¶
<pb:KR4h0117_WYG_132-36b>¶
　　　謹吟五十六字攀送仲求殿丞之任贑川竊惟¶
　　　　嚴君國博掛冠歸閒而仲求兄弟為隣部守¶
　　　　倅其榮至矣誠欲賦述詞不逮意¶
一門纓組列西雝又見雙旌並訓農三釡親庭交禄養¶
夾河子舍接鄰封酒闌風雪催行色吟際江山助筆鋒¶
我亦思親求郡紱東湖南浦好過從¶
　　　寄題宋職方翠樓¶
層樓幽趣稱登臨望逺慿髙豁素襟棊酒等閒忘世慮¶
<pb:KR4h0117_WYG_132-37a>¶
溪山最樂是家林松聲帶雨千峯外潭影涵虚落照深¶
此景為君珍賞甚起予歸興欲抽簪¶
　　　謝蕭閤副恵茉莉花栽¶
素艷南方獨出羣只應瓊樹是前身自縁香劇宜晨露¶
忽謂開遲怨晩春欄檻故將賓榻近丹青重整畫圖新¶
移根得地無華裔從此飛觴不厭頻¶
　　　謝祖太博見訪西園¶
初聞結駟訪幽齋拂曙呼童掃緑苔方愧蓬蒿開徑晩¶
<pb:KR4h0117_WYG_132-37b>¶
已驚騶馭過江來林間載酒情偏厚席上吟詩雨漫催¶
交態于今易離合感君敦舊重徘徊¶
　　　送劉學士知衡州¶
朱轓新命漢諸侯地扼荆湘占上㳺醽渌水聲侵古堞¶
祝融峯色入晴樓晝垂三組鄉邦過春擁雙旌嶽寺逰¶
畨直星垣歸緩步謫仙通籍著瀛洲¶
　　　和胡學士館中庭樹¶
仙材封植九重深苒苒何年别故林曉色半籠青瑣闥¶
<pb:KR4h0117_WYG_132-38a>¶
春光長在玉山岑静臨髙閣飜清吹坐見羈禽息密隂¶
休羡井梧能待鳳凌霜堅守嵗寒心¶
　　　送楊學士益州路轉運¶
芝函新命直仙蓬又見岷山叱馭忠玉佩曉班辭日下¶
水牛秋粟轉褒中花時井邑蠶叢富徼外人家棧道通¶
竒技刺文頻詔約此行應更變民風¶
　　　思夀陽寓居高氏園亭¶
嘗借芳園石友家幽棲無復羡紛華敞扉氣爽雲生棟¶
<pb:KR4h0117_WYG_132-38b>¶
巻箔香㣲露泫花桂向淮山分月魄桃從秦洞得仙葩¶
别來追想清閒境悔褫方巾走棧車¶
　　　和邃卿張學士暑夕¶
危坐空齋暝色低三金才伏火將西煙濛細草流螢度¶
月上疎林倦鵲棲荃葛野裳交羽扇桔橰隣圃響蔬畦¶
中宵爽氣奪炎熱却笑班姬空慘悽¶
　　　送舒太博通判睂州¶
通守方忻再命新東風疎雨拂行塵封疆逺入魚鳬國¶
<pb:KR4h0117_WYG_132-39a>¶
岐路正逢蠶市春彭岫曉嵐迎畫隼錦江晴緑照朱輪¶
歸期不待更書至舊有清名在縉紳¶
　　　送鄧秘丞知徳安縣¶
里閈偕逰心久降越臺成政俗敦龎香爐山下重為縣¶
閶闔風高迥渡江且喜恩威長及物莫嫌功業未經邦¶
公聲更近淵明宅寄傲情應卧北窗¶
　　　送張屯田通判益州¶
數載關中聞美名可憐隨調却西征天臺晚帳含香别¶
<pb:KR4h0117_WYG_132-39b>¶
棧閣秋霖叱馭行杜曲尚逢樽酒樂回溪應望白雲生¶
相期勉力宣新政側耳民謡起少城¶
　　　到寒後有懐青社詩今録呈¶
初到營陵春始回泱泱風物接梧臺魚鹽利重通闤盛¶
箏瑟聲和讌席開天際膚雲連岱色海中靈藥慕仙才¶
早知未許身閒去悔捨堯山石磵來¶
　　　九日賞池㑹上詶王職方¶
雅集髙談思豁然齊山依約對疎煙江城泛菊逢佳節¶
<pb:KR4h0117_WYG_132-40a>¶
禁苑聞韶憶去年久厭風波驚世路且同樽酒醉涼天¶
今來古往情何異弄水亭邊艤畫船¶
　　　和董職方見示初到畨禺詩¶
五方殊俗古難幷千載猶存故越城客聽潮雞迷早夜¶
人瞻颶母識隂晴波濤洶湧天邊濶犀象斕斒徼外生¶
太守不才當逺寄惟憂南畆廢農耕¶
　　　落花¶
小園斜日照殘芳千里傷春意未忘金谷已空新步障¶
<pb:KR4h0117_WYG_132-40b>¶
馬嵬徒見舊香囊鶯來似結啼鸞怨蝶散應知夢雨狂¶
清賞又成經嵗别却歌團扇寄迴腸¶
　　　逰應聖宫¶
驅羸乗興出嚴闉雲構祠宫絶世塵伴鶴不知龜甲子¶
斸山多見藥君臣雨昏仙穴丹砂井雲映樓居玉洞人¶
只待策勲書竹帛抽簪來此作比隣¶
　　　西山¶
萬壑千巖鬬物華搘笻閒訪道生涯一壇星斗脩真館¶
<pb:KR4h0117_WYG_132-41a>¶
數里雲煙斸藥家魚戲竹溪寒影碎路穿松塢翠隂斜¶
桃源自有神仙宅未信明河八月槎¶
　　　再簡伯恭¶
十載京華九日期帝家園苑醉金巵今朝郭外尋僧話¶
坐聽寒泉遶竹籬¶
　　　端午日事¶
江上何人弔屈平但聞風俗彩舟輕空齋無事同兒戲¶
學繫朱絲辟五兵¶
<pb:KR4h0117_WYG_132-41b>¶
　　　羅浮有五色雀各被方色非時不見若士大夫¶
　　　　將逰是山則先日羣翔寺僧以是為候某庚¶
　　　　辰嵗謫官來逰將至之夕茲雀亦集感之成¶
　　　　詠云¶
五方純色儼衣冠應是山靈寄羽翰多謝相逢殊俗眼¶
謫官猶作貴人看¶
　　　寄襲長老¶
三徑荆榛盡力開千株桃李手新栽慇懃莫怪尋嘉樹¶
<pb:KR4h0117_WYG_132-42a>¶
又喜春風過嶺來¶
　　　感舊¶
醉吟曾共倚江樓穠艷清香萬柄秋蕩子醉歸時已暮¶
暮鴻驚散水悠悠¶
　　附何耕¶
　　　青羊宫¶
一再官錦城咫尺望琳宫未始得得來正望役役中今¶
朝弄晴雨策蹇隨春風頗愛意象古停驂小從容縹緲¶
<pb:KR4h0117_WYG_132-42b>¶
百尺臺突起凌半空慿欄俯修竹决眥明孤鴻信哉神¶
仙宅不受塵垢䝉稽首五千言衆妙一以通静觀萬物¶
復豈假九轉功區區立訓詁亦哂河上公癡人慕羽化¶
心外求鴻濛要騎白鶴背往訪青羊蹤¶
　　　雲溪賦雙流郭信可隱居詩¶
幽居定何如頗恨未見之主人向我言喜色融雙睂脩¶
篁流翠隂寒溪漾清漪領畧非一狀幽妍發餘姿空濛¶
雨亦佳㶑灧晴更竒豈惟二江獨意恐兩蜀稀主人信¶
<pb:KR4h0117_WYG_132-43a>¶
妙士得此固所宜天公閟好景授受各有時豈無多田¶
翁偃蹇逝莫隨素交懐老蒲秀句紛珠璣安得招歸來¶
為君賦清詩往者不可作後生欲何為¶
　　　龍淵¶
門前大江何渺漫昔人飲牛水為乾水乾龍逝亦其理¶
近在咫尺聊泥蟠魚蝦玩侮獱獺笑縱有靈怪誰當看¶
徳人問舍壓吾境便爾築室相遮欄坐令異類皆屏伏¶
恃有此耳差少安却紆朱紱去監郡遣我守舍良獨難¶
<pb:KR4h0117_WYG_132-43b>¶
昨來過門恍如夢龍致此語催歸鞍先生不信反不笑¶
謂我饒舌狂豐干¶
　　　虚舟¶
君不見江臯車馬紛相送巨艑峩峩船載重西南使者¶
解官歸水淺著沙牽不動如君材具豈多得合侍明光¶
參法從胡為淺瀬著虚舟頗肖胸中太空洞問君此意¶
竟安在欲説向人誰與共山林鐘鼎本同轍繫岸截江¶
隨所用八窗窅窅淨無塵一水泠泠清可弄何當抱被¶
<pb:KR4h0117_WYG_132-44a>¶
過君眠分破江天幽夜夢¶
　　　題龍華佛閣¶
西川鑿山三大像突兀皆在江之湄修覺九頂見畧盡¶
獨此恨未瞻容儀朅來勝地了疇昔輕軒痩馬相追隨¶
百尺金軀信雄傑三乗寶閣何瑰竒燃犀不用照幽鬼擊¶
鼓自合趨馮夷前人開創願力廣下與舟楫扶傾危六¶
月灘濤劇奔吼一分性命爭毫釐篙工落膽行者泣弹¶
指乞活天人師人心狎水水多禍佛力在人人不知慈¶
<pb:KR4h0117_WYG_132-44b>¶
悲但作布施想江神雖怒將何為¶
　　　普通山距府東十數里青州禪師洪杲道場也¶
　　　　自龍華歸過之棟宇頹落僧徒鄙野良為可¶
　　　　惜是夜雨大作因書所聞所見為長韻¶
錦城之東山培塿突起伽藍壓山口入門氣象頗不凡¶
在昔規模定非茍黄絹碑詞著眼看青州老衲知名久¶
自披榛徑結茅屋不剪霜華散蓬首市門有女奉巾盥¶
衣祴無花生穢垢至今一轉&KR1799;鴒語散作諸方師子吼¶
<pb:KR4h0117_WYG_132-45a>¶
祖燈寂寞何人繼窣堵岧嶤惟鬼守法席草長深没膝¶
僧榻屋穿光見斗似聞占籍多衍沃合選名緇振頹朽¶
我來不覺三歎息眼底盡空諸所有自開麤席掃塵坌¶
聊寄閒眠憩奔走夢回中夜雨鳴簷臥聽東風寒入牖¶
明朝散步轉山脊好語相呼聞野叟抽芒已見麥飜浪¶
搗炒懸知香滿手須㬰日影散林樾絢練春光被花栁¶
僕夫催歸屢不應景物殊佳寜忍負出山騎馬更躊躇¶
乗暇應須重載酒¶
<pb:KR4h0117_WYG_132-45b>¶
　　　忘機臺¶
太虚生㣲雲機事日夕繁兼忘豈不佳尚有忘者存稽¶
首老龎翁妙處希一言請觀臺上月萬古無昭昏¶
　　　和光亭¶
枯木倚寒巖三冬無暖氣達人定汝笑胸中太涇渭不¶
妨聲色海徑造佛祖地所以亦樂翁花前時一醉¶
　　　自合江亭過渡觀趙穆仲園亭¶
喚舟芳草渡繫馬緑楊隂步入莓苔徑門開花竹林王¶
<pb:KR4h0117_WYG_132-46a>¶
孫隨蝶逺婺女隱雲深想見西南望悠悠空賞心¶
　　　春日五首¶
聞道西樓下香風颺綺羅無錢沽酒得不醉奈愁何老¶
去春縁薄慵來睡興多閉門終一枕亦不夢南柯¶
寂寞城南寺三年寄索居折花脩佛供持鉢乞僧餘竟¶
日無車騎依時認鼓魚九衢塵一尺吾自有華胥¶
門前無俗物城上亦竒觀花浪東流穩雲山西望寒身¶
凌塵外逺目極意中寛最愛風標客晴沙里素翰¶
<pb:KR4h0117_WYG_132-46b>¶
萬里橋邊水朝宗去入呉袞衣新厯數神筭舊規模四¶
海從心正諸公著力無際天東望眼渺渺但平蕪¶
唇齒輔車勢坤維井絡方只宜花栁盛莫遣鳥魚忙隴¶
麥無由食邊籌足可防出言還有禁忍淚不成行¶
　　　題龍華山寺¶
傑閣山為佛精廬地布金水涵空濶淨路繞翠㣲深鳥¶
下窺齋鉢龍歸識梵音城中塵眯目那得此幽尋¶
　　　浮翠橋¶
<pb:KR4h0117_WYG_132-47a>¶
隔溪蒼翠各西東架竹為梁路始通缺月罅林凝淨緑¶
斷霞明水抹殘紅芒鞵步步幽深處藜杖聲聲屈曲中回¶
首忽驚橋已逺泠然身御圃田風¶
　　　寒碧亭¶
慿欄日日俯清湍洗竹年年斬惡竿十頃瑠璃秋色静¶
一林竽籟曉聲寒涼風有意生天末明月無邊照水端¶
誰謂過清難久處愚溪元自不相安¶
　　　逺色閣¶
<pb:KR4h0117_WYG_132-47b>¶
小小樓居著散仙淵明真趣本幽然招呼雲月欄干曲¶
顧揖江山拄杖前獨鳥倦歸翻落日誰家晨㸑起疎煙¶
根塵應接無留礙笑殺胡僧面壁禪¶
　　　龍華大像盖冀國夫人所作因成兩絶¶
慧性元從戒定薰百花潭水浣僧裙箇中力量真超絶¶
故老尚傳娘子軍¶
生男箇箇欲如狼婦女軍中氣不揚試問爭功嗔目士¶
㡬人能敵浣花娘¶
<pb:KR4h0117_WYG_132-48a>¶
　　　假山¶
空庭幻出小嶙峋假外應須别有真只恐話頭成兩橛¶
若為融攝主和賓¶
　　　蓮塘¶
色香無比出西方何物妖狐號六郎手折一枝聊供佛¶
前身定是老柴桑¶
　　　蘭坡¶
蘭與髙人臭味同含薰聊復待清風紛紛蕭艾毋相笑¶
<pb:KR4h0117_WYG_132-48b>¶
爾輩敷榮轉眼空¶
　　　段文昌讀書臺兩絶¶
段公曾此讀羣書讀破應須萬巻餘家禮一傳為雜爼¶
稗官收拾附虞初¶
隴麥漸漸滿意青只憂春早起蟊螟當年人誦禱而雨¶
合向茲山試乞靈¶
　　附楊甲¶
　　　出東郭見山¶
<pb:KR4h0117_WYG_132-49a>¶
二年不見山見之喜不休舉手三揖之山逺不頷頭疑¶
我墜塵土已與俗同儔稍稍望雲脚下見八九丘近前¶
與之笑顔色漸和柔迎我以松風與我相獻酬憐我不¶
識路導以溪水流豈其終愛予為此世所仇一官最下¶
策包裹辱與羞百年在平地亦有一日憂誰能無饑渴¶
往與青山謀¶
　　　合江泛舟¶
莫踏街頭塵寜飲城東水江頭放船去葦間問漁子岸¶
<pb:KR4h0117_WYG_132-49b>¶
深魚有家鳬雁在中沚得酒可以歌得樹可以檥年年¶
舟中客顔色不相似風波無前期逰者亦如此短篙醉¶
時策逺出卧後几老我不奈醒日落西風起¶
　　　逰長松寺宿石門僧舍得露字¶
疾風吹輕衣駕我雲脊路人間一回首驚絶不敢顧鳥¶
投虚無底渺渺不知處蜂窠蟻丘垤與世同所騖試看¶
一蒼莽誰有不平慮尚憐野僧屋佛靣荒苔蠧㫁崖劃¶
呀吻洶洶崩石怒我來得竒觀拄杖叩巖樹青山有驕¶
<pb:KR4h0117_WYG_132-50a>¶
色斯客不能句平生二三子慰我一相遇娟娟松間月¶
幽夕亦可度夜闌更小語風逼遺響去酌君無多酒繼¶
以木蘭露¶
　　　宿安静觀¶
青山轉龍脊矯首西南天上有仙人祠臺殿飛後前下¶
見雲雨興樹色暗平川仙人兩黄鵠乍去無歸年向來¶
道上履人著㡬何錢一朝聞羽化悵望空流涎却揮囊¶
中金瓦礫來投捐巖巖化金碧香火通雲煙人間萬事¶
<pb:KR4h0117_WYG_132-50b>¶
爾旦暮有愚賢而况爭奪場轉手分媸妍仙人一回首¶
破隴與荒阡紛紛不足道哀此區中縁石泉㵼幽潔意¶
寂不肯喧夜聞松風露起坐心寥然¶
　　　與客逰滄浪亭得一字¶
霧回林蒼黄漲落水寒碧西郊好風景曉霽千里色相¶
從二三子掃灑溪上石主人信愛客沽酒炊玉粒揮觴¶
一再行弄此竹間日跳波醉中舞野唱寒外急牛羊歸¶
匆匆鳬雁來一一頹然寄天放不受世褊迫永懐堂中¶
<pb:KR4h0117_WYG_132-51a>¶
翁回首千嵗跡豈無獨往願乃為饑凍逼霜空洞庭野¶
天濶雲夢澤欲窮扶桑枝尚掛滄海席何當從茲去旦¶
暮生羽翼¶
　　　靈泉道中¶
荒雞不知林落日鳴鴉背山行曲折盡稍出喬木外前¶
峯近相向禿缺不可盖石泉㣲㫁續渚澤亦多派牛羊¶
深墟落稚子翳蓬艾稻秧碧&KR1476;&KR1476;遮隴無疆界今年田¶
大喜飽飯我亦快猶慚食無功舉箸再三餲何當磨腰¶
<pb:KR4h0117_WYG_132-51b>¶
鎌助爾芟䄺稗¶
　　　寒食逰學射山¶
疾風吹沙天茫茫日落未落原野黄山空無人不碌碌¶
路長馬饑石齧足荒臺古林翳雲族何人刳嵓縛層屋¶
當時萬騎填山谷至今拾寶多遺鏃故國山川愁逺目¶
人世悲歡風雨速凌髙舉酒天為蹙手攀嵓樹叩雲木¶
何人唱我凄涼曲興亡一眼冥冥緑野水平蕪飛雁鶩¶
　　　臘日逰梅龍得樹字¶
<pb:KR4h0117_WYG_132-52a>¶
年年看梅水西路白頭溪翁眼如故重來攀髯老不死¶
我亦風埃憶歸去酒酣百怪入我腸夜半恍惚與龍遇¶
醉騎一尾天上歸陳迹江頭不知處梅花勸汝一盃酒¶
千嵗寒凝真旦暮欲將老大傲風雪穴蟻窠蟲已無數¶
成都萬事更竒古石笋猶疑卿相墓孔明廟前柏千尺¶
神物翛翛泣幽樹它時滅壊亦同歸人生誰能一長顧¶
　　　庚寅再逰¶
霜頭馬郊鞭影西欲尋逺梅無舊蹊但聞草木皆有香¶
<pb:KR4h0117_WYG_132-52b>¶
未到已識花前溪艤舟登岸入梅處竹樹煙火茅茨低¶
百年死樹蟲蘚暗鱗甲漠漠僵横霓老翁鼻祖頭雪白¶
下見兒女方勝笄數株無力已仆地强起放春花滿畦¶
痩龍夭矯欲仙去脊尾一半埋沙泥雷公㡬時獵幽蟄¶
夜半刀斧來刳刲野人往往多再拜疑有鬼物慿其栖¶
問樵訪牧不知嵗齠齓已見今耄倪故人同逰六七輩¶
或似醉阮林中嵇遶樹覓花不識路東邊犬吠西號雞¶
榼中但有酒清濁寒具野擔勤提㩦誰言猶是蜀梅菀破¶
<pb:KR4h0117_WYG_132-53a>¶
丘㫁隴山蒿蔾種花滿地作癡計隨手變化空塵㙠只¶
餘老樹香不滅力戰風雨猶堅犀何時江村一曲路與¶
子共賦歸來兮¶
　　　靈泉山中五首¶
小縣相籠合濛濛數百家果蔬爭晩市樵牧亂晴沙落¶
日平江逈青山細路賖偶居無事在隨意問桑麻¶
野邑山圍盡風煙更可憐客情牛鐸外農事藕花前聚¶
汲松根井寛愁石底泉寜須計升斗詩興亦超然¶
<pb:KR4h0117_WYG_132-53b>¶
勝地仙靈宅㣲官也謫居焚香他日夢隱儿向來書小¶
睡便山雨長齋稱野蔬逢人問無恙滿意説樵漁¶
日下溪林薄芉芉肅晚暉閉門成石隱小水亦生肥醉¶
著溪藤杖歸來木葉衣狂歌有虎兕吾道只應非¶
何處長松寺雨花雲外臺山從百曲轉路入九關回老¶
檜成龍盡殘柯借鶴來人間斤斧亂風壑夜聲哀¶
　　　靈泉山上晚望¶
野曠樹還亂林深煙更㣲天隨殘日盡雲掣㫁山飛玉¶
<pb:KR4h0117_WYG_132-54a>¶
壘風煙濶秦城草木非慿髙無限事今夜客裳衣¶
　　　又¶
逺目昏難盡青山濶展圍眼花隨處亂雲樹一時飛秋¶
至客愁逺路難心事違更憐人北望不見雁南飛¶
　　　登待鶴亭¶
横峯亂嶺如奔蛇前者欲起後驅呵危亭獨立一回首¶
天罅雲隙皆收羅手攀落日意不盡目送孤鴻愁更多¶
愁風衣裳客未冷我欲飲酒君當何¶
<pb:KR4h0117_WYG_132-54b>¶
　¶
　¶
　¶
　¶
　¶
　¶
　¶
　石倉歴代詩選卷一百三十二下¶
