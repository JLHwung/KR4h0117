# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.176853
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百二十八
<pb:KR4h0117_WYG_128-1a>¶
欽定四庫全書¶
　石倉歴代詩選巻一百二十八¶
　　　　　　　　　　　　明　曹學佺　編¶
　宋詩五¶
　　韓琦¶
　　　啄木¶
剝剝復卜卜意若念良木營營求蠧心未獲空我腹或¶
露一襠紅或展雙翅綠捷緣都盧橦響弄羯鼓曲捜索¶
<pb:KR4h0117_WYG_128-1b>¶
不知疲利觜信摧秃忽爾破姦穴種類無遺族内孽固¶
難辨一發知潛伏彼實害珍材盡殄此非酷飽食作羣¶
飛時下泉沼浴歸鳴涼樹隂暮趂髙枝宿¶
　　　感花¶
雕堂瞰寳欄有花病不妍誰知窮山頂牡丹一尺圓寳¶
欄鋤溉足窮山風日煎彼此不得地天道胡為然兩適¶
終難得兹恨無窮年¶
　　　廣陵大雪¶
<pb:KR4h0117_WYG_128-2a>¶
淮南常嵗冬猶燠今年隂沴何嚴酷黒雲漫天一月昏¶
大雪飛揚平壓屋風力軒號助其勢擺撼琳琅摧凍木¶
通宵徹晝不暫停堆積樓臺滿溪谷有時造出可憐態¶
栁絮棃花亂紛撲乘温變化雨聲来度日階庭恣淋漉¶
㡬縈寒霰不成絲驟集疎簷還掛瀑¶
　　　答袁陟節推逰禪智寺¶
春去惜餘景偶来郊外觀蕪城千古恨一顧殊悲酸荒¶
祠枕大道尚記吴城阡逺近綠隂合水襯紅莢殘隴麥¶
<pb:KR4h0117_WYG_128-2b>¶
齊若翦隨風巻波瀾罷農喜有望守臣心粗寛蕭疎禪¶
智寺壊址不甚完叢花亂芍藥籬竹摧琅玕空有亭亭¶
柏成行如筆端供帳具朝膳僚寀成清歡小杜詩板暗¶
樂石曽未刋乘興詣茶圃百步登平巒摘焙試烹啜甘¶
挹零露漙午過倦微暑堤路騰歸鞍天子憂嵗旱引咎¶
古所難列郡承新詔朝夕弗敢安况此行春意固不在¶
逰盤¶
　　　臘日出獵近郊¶
<pb:KR4h0117_WYG_128-3a>¶
悲風吼林霜草白殺氣稜稜慘空碧因畋講事比其時¶
况值嘉平覆已隙暫整和門出近郊獵獵旌旗原燒赤¶
狩場一望天四垂貔虎意豪猶恨窄皷動圍開翼復箕¶
人知部分如刀劃飛走竄伏不得暇狡兔幸生徒奮擲¶
飢鷹眼捷翅頭健下鞲風發無虚搦鶻拳交擊或未仆¶
繼嗾韓盧追以咋忽穿叢薄失所捕恥焉便縦摩霄翮¶
不似寒鴟得腐䑕傲然有視鵷雛嚇鳥鶉鵲雉曷足數¶
亦有晨風競捜索其間駭獸欲陵突悍卒争趨矜手格¶
<pb:KR4h0117_WYG_128-3b>¶
前驅反斾弗及舍丘山大委虞中獲翻車瀉酒犒士衆¶
萬刀刲肉恣燔炙塞防寓令豈徒然不在詩人刺荒癖¶
王者設官猶取衆大姦宿猾許擒扼乗時廢職莫自效¶
勿謂鷙鳥無全䇿別有老狐智計巧只就髙城營窟宅¶
疑冰識扱行步穏此日胡由見蹤跡鵰兮鵰兮未得志¶
将軍憤懣如何釋¶
　　　病鶴貽劉易¶
塵寰病思苦仙府歸魂勞秃翼敗風霰卑棲掩蓬蒿池¶
<pb:KR4h0117_WYG_128-4a>¶
圃擯時玩雞鳬豈吾曹誰知牢落心萬里孤雲髙¶
　　　逰開化寺¶
開化得地勝崇侈何代作全山鑱佛身萬木亘髙閣烟¶
霞無四時為我張幄幙飛泉乗空来直在庭砌落松柏¶
森成行鬬狀蛟龍惡如整萬人陣偏伍不敢錯距城纔¶
一舍曠絶類霄堮噫吾何自勞日窘吏事縛到官踰一¶
期未克造林壑引疾得鄉邦晝錦行遂著猛抛公几煩¶
不負真境約精廬始一登百慮已澄却徘徊延賓僚開¶
<pb:KR4h0117_WYG_128-4b>¶
席盛燕酌歌留嶺上雲吹亂風前鐸勿譏清賞累粗繼¶
東山樂¶
　　　離并州至晉祠次韻答宣徽富公¶
公名傑出天下賢終身師慕常顓顓十年一面數日別¶
行行不忍移歸軿剛腸出淚收還注感公知己難違去¶
黄昏病作宿荒城離緒不堪紛似雨¶
　　　答陳舜俞推官恵詩求全瓦古硯¶
鄴宫廢瓦埋荒草取之為硯成堅好求者如麻㡬百年¶
<pb:KR4h0117_WYG_128-5a>¶
宜乎今日難捜討吾邦匠巧世其業能辨瓌竒幼而老¶
隨材就器固不遺大則梁棟細棼橑必須完者始稱珍¶
何殊巨海尋三島荆人之璧尚有瑕夏后之璜豈無考¶
况乎此物出坯陶千耕萬斸常翻攪吾今所得不専全¶
袐若英瑤藉文繅君詩苦擇未如意持贈只虞咍絶倒¶
君不見鎮圭尺二瑁四寸大小雖異皆君寳¶
　　　孫賁書記以齊安舊文為示感而成詠¶
余兄天聖中尚抑齊安守余遭所生憂得歸侍左右孤¶
<pb:KR4h0117_WYG_128-5b>¶
煢獲茍存朝夕賴誨誘兄材無不宜吏治孰可偶公庭¶
常寂然所樂在文酒臨江三四樓次第壓城首山光拂¶
軒檻波影撼窓牖原鴒欵集間萬景皆吾有兄詩豪且¶
竒氣燄摩星斗優逰預賡和惟自愧荒醜于今四十年¶
日月甚奔走當時相聚者十已喪八九嘗為春亭記烏¶
敢示不朽孫君里中来云亭廢亦久徒有舊文在况足¶
失其手兄後見曽孫弟老成衰叟一身雖寵榮百慮鎮¶
紛糾何如昔日歡悲泣念愛友¶
<pb:KR4h0117_WYG_128-6a>¶
　　　次韻和子淵學士春雨¶
天幕沈沈淑氣温雨絲輕軟墜雲根洗開春色無多潤¶
染盡花光不見痕寂寞畫樓和夢鎖依微芳樹過人昏¶
堂虚座密珠簾下試問淳于醉㡬樽¶
　　　周沆著作宰秀州嘉禾¶
庇身名邑得嘉禾銅墨猶嗟滯俊科前席未期宣室召¶
聞絃還繼武城歌酒旗穿栁春堤迥魚艇藏花夕唱和¶
對此不勞披縣譜且求新句解詩魔¶
<pb:KR4h0117_WYG_128-6b>¶
　　　叔平學士知青州¶
厭直圗書府思為海岱州郡符分竹使親膳潔蘭羞文¶
石輸忠密仙山進職優過家門納駟卜地隴眠牛暮霰¶
凌羈玉朝暾艷㦸油恩寛敷漢扎政善洽齊謳水際春¶
芳盛尊中客醖浮物饒三服麗居樂五民逰松鬛低容¶
宴峰螺翠入樓行聞西掖召真賞莫淹留¶
　　　館直二闋¶
玉山岑寂雪花乾仙掌風髙露未漙自笑曼都凡格在¶
<pb:KR4h0117_WYG_128-7a>¶
一宵無奈月邉寒¶
章溝傳漏過三更霜壓寒威特地生苦恨回環窓外鐸¶
㡬畨幽夢不教成¶
　　　和春卿學士栁枝詞¶
章街風曉起新眠寒食輕隂未雨天無限青絲拂逰騎¶
一生芳意負金鞭¶
淡烟輕日簇誰家微出青旗一帶斜對景似嫌春意老¶
更搖疎影掃殘花¶
<pb:KR4h0117_WYG_128-7b>¶
　　　和邃卿學士雪霽登袐閣¶
曉来延閣步層梯春色周圍一望低殘雪半留珠殿北¶
非烟長䕶綺窓西幽情自逐歸鴻㫁芳意還因逺樹迷¶
金匱有書猶未見袐封香篆鎖芝泥¶
　　　上已前與同舍出郊過金明池¶
天波新綠染成春波面輕風起細鱗隔岸鳥聲低弄曲¶
出牆花艷逺含嚬栁經傷別還多緒鷗為忘機不避人¶
三月偷逰仙署友肯思迢逓走征輪¶
<pb:KR4h0117_WYG_128-8a>¶
　　　和春卿學士登廣文閣觀京闕之盛¶
層閣鬱嵳峩登臨逸意和雨餘春物動天濶夕陽多棋¶
布金杯第環通璧沼波泥中足車騎應笑翟公羅¶
　　　駕幸西太一宫陌上耕者叱牛聲厲左右皆笑¶
　　　　之¶
皇心閔雨出西坰親禱靈宫致潔誠扈蹕不知農事苦¶
輦前争笑叱牛聲¶
　　　召赴天章閣觀新刻成仁宗御詩¶
<pb:KR4h0117_WYG_128-8b>¶
天閣當年拂霧宣紫皇端扆侍羣仙親揮龍鳳軒騰字¶
命繼咸韶雅正篇勸酌屢行均聖寵賜花中出奪春妍¶
玉峰光景都如舊但睇宸章極泫然¶
　　　上巳㑹興慶池¶
元已開樽處垂花碧洞前綺羅明浩渺臺榭插漪漣曲¶
水来如篆輕橈去若仙春寒芳意晩未見栁飛綿¶
　　　上巳晩逰九曲池¶
九曲池邉第一開艤舟同賞盡髙才灣流自得黄河勢¶
<pb:KR4h0117_WYG_128-9a>¶
怪石應従紫閣来塵外怳迷仙境界竹間深有古亭臺¶
徘徊復至豐碑下花萼吁嗟作盜灰¶
　　　春隂馬上¶
正是風和日暖天重隂凌擾苦纒綿蕉心自結憑誰展¶
栁眼慵開只待眠草濕漫鋪留醉席榆寒難擲買春錢¶
㡬時霞外氛霾散放出紅輪一丈圓¶
　　　㑹故集賢崔侍郎園池¶
崔園髙絶五門西塵外風光是處宜唐室舊池因地得¶
<pb:KR4h0117_WYG_128-9b>¶
漢宫遺址上樓知青螺萬嶺前為障碧竹千竿近作籬¶
我住鄴臺殊草創一来尤覺愬歸遲¶
　　　山樓¶
西北髙樓上南山日面欄勢籠秦地勝隂落渭波寒帶¶
雨新屏活穿雲古道難仙扃如可造便擬挂朝冠¶
　　　流杯¶
迢逓穿花出彎環作篆来若非天上醴不泛洞中杯水¶
鳥浮還沒仙航去復回蓬瀛真境事銷得玉山頽¶
<pb:KR4h0117_WYG_128-10a>¶
　　　石林¶
叢石競嶄巖當軒翠撲嵐疑峰何啻九仙島迥侔三潤¶
極雲猶抱温多玉尚含樓髙慵引望坐看小終南¶
　　　再題休逸臺¶
冰井梁摧㡬百秋昔移為枉立臺頭層基面壘盤蝸殻¶
倒影侵池側蜃樓拂檻落霞凌綺席入簷初月誤瓊鈎¶
芳林已合隂成茂不見西山涌萬丘¶
　　　觀魚軒¶
<pb:KR4h0117_WYG_128-10b>¶
雨後方池碧漲秋觀魚亭檻俯臨流時看隠荇駢頭戲¶
忽見開萍作隊㳺喜擲舟前翻亂錦静潛波下起圓漚¶
吾心大欲同斯樂肯插筠竿餌釣鈎¶
　　　中秋席上¶
去年西洛過中秋正怯清光刺病眸此夜北都逢好月¶
喜延嘉客上髙樓真居自與風塵絶雅句須窮造化捜¶
但引流霞歌白雪豈殊身在廣寒逰¶
　　　九日水閣¶
<pb:KR4h0117_WYG_128-11a>¶
池館隳摧古榭荒此延嘉客㑹重陽雖慙老圃秋容淡¶
且看寒花晩節香酒味已醇新過熱蠏黄先實不須霜¶
年来飲興衰難強漫有髙吟力尚狂¶
　　　次韻答致政趙少卿¶
登科常愧處盧前敘齒于兄小十年鶴不稱軒猶自若¶
鴻誰能弋已安然山頭俗駕歸誠晩湖外扁舟見獨先¶
惟有大鈞公道在方圓隨物舊同甄¶
　　　九月四日㑹安正堂¶
<pb:KR4h0117_WYG_128-11b>¶
秋光濃拂使君家尚去重陽五日賒且誦好詩成素飲¶
更先諸客對黄花池萍漬雨錢錢密塞雁書空字字斜¶
但縦髙吟開醉膽莫驚搖落動悲嗟¶
　　　壬子三月十八日逰御河¶
三月逰河魏國風惬山通日正暄融壓沙寺古花殘雪¶
過馬橋髙水飲虹衆樂自深春色外萬愁俱泯醉吟中¶
天公恐雨傷民意只放輕雲暝碧空¶
　　　八月十九日賞菊¶
<pb:KR4h0117_WYG_128-12a>¶
春英無不惜開遲秋菊常懐素景悲慣負晚霜甘索寞¶
忽逢先閏促離披欲移庭檻嫌傷早擬泛賓罍未入時¶
自是寒花當守分一違佳節速人嗤¶
　　　初冬祀墳¶
曉乗輕凜上平岡西欵親塋一舍强帶靄逺峰時隠見¶
半霜殘葉雜青黄来牟渇雨空成隴賓雁衝雲自著行¶
此日初冬嚴祀事只増歔感不夸鄉¶
　　　提舉陳龍圗遷居邢臺¶
<pb:KR4h0117_WYG_128-12b>¶
鄉居新葺後歸興邈難招老去重離別秋来添寂寥雲¶
横初送雁渡淺未成橋千里猶思駕封圻幸不遙¶
　　　崔象之宰韓成¶
去年同舉菊花觴自掲清音入醉鄉此日髙秋来一別¶
㡬旬佳節亦重陽風生古操安新治雨徹疎茅鎖舊堂¶
民里更繁應自化宰君心地本空王¶
　¶
　石倉歴代詩選巻一百二十八¶
