# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:21.958435
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百五十七
<pb:KR4h0117_WYG_457-1a>¶
欽定四庫全書¶
　石倉歴代詩選巻四百五十七¶
　　　　　　　　　　　　明　曹學佺　編¶
　明詩次集九十一¶
　　康海¶
　　　寶穡堂作¶
明農謝昌宦良覿羡予征敦義昔所重况此骨肉情嗣¶
嵗節物改朱陽喜開晴感今嘆伊昔發車臨廣庭所期¶
<pb:KR4h0117_WYG_457-1b>¶
德音邁永修三徑盟¶
　　　其二¶
平生尚超曠結廬武亭川本非青雲姿竟作金閨愆托¶
交三十載孤抱亦何淵邈觀古昔事彌想梁甫篇感此¶
發深省誓以俟餘年¶
　　　同用昭自華州南郭往西谿作¶
愛爾草堂靜驅車同討尋南郊更﨑崛春溪多綠隂蒲¶
荇漸將徧松竹已成林感慨宿昔意相對靜塵心悠悠¶
<pb:KR4h0117_WYG_457-2a>¶
日西邁渚禽揚妙音即此興己極何必東山岑¶
　　　問驛使¶
汝自馬村來汪濊定何許向經袁村西四顧已如渚河¶
水没馬腹奔潦㡬時住愁都天際雲癡癡若膏糈白帝¶
司斂藏底事輙乖矩茍無念此人亦當憫禾黍¶
　　　中夜¶
猗猗厨東楮得雨即成響旅人憂思長感之亦悽愴澇¶
水不殺湍積潦百榖漲舉室若楚囚展轉不成况賔客¶
<pb:KR4h0117_WYG_457-2b>¶
雖見臨笑語亦超曠豈無尊爼陳薄言那得放¶
　　　宿渭源思¶
嵗序洎中夏予征當雨餘炎溽既不騁清風時惠如嶪¶
業終南山潺潺豐鄠渠雲霞氣綿幕佳樹蔭交舒斜日¶
青翠明百志一何攄方啟㳂樾想忽至田父居展慰出¶
名酒下榻坐前除徘徊月東出欲罷復趦趄浩歌遲明¶
發予乃蒞征車¶
　　　郭廟答希宋諸公¶
<pb:KR4h0117_WYG_457-3a>¶
芳春豈不惜駕言趍華山兒女事如此詎許垂老閒感¶
君逺相餞搦杯淚如澘雖有絲竹奏那能開苦顏握手¶
重猶豫悵望綠草間節物不相待流年逝潺湲¶
　　　其二¶
欲行復中止臨駕忽心摧滸西花無數予歸當漸開君¶
若有遊思予亦富新醅或擢湋水波或眺沜東臺不敢¶
竟月醉昔人安在哉¶
　　　於條山絶頂下瞷解梁¶
<pb:KR4h0117_WYG_457-3b>¶
升嶠覩羣岫烟雲互明㓕直北看解梁但見池水冽憶¶
當弱冠時兹川已三閲其南望中條蒼翠萬重掲徒動¶
登覽懷未遂討探契繄自殽函來不謂遽超絶河山傷¶
魏咨欽明想堯烈昌代皇化隆遺風尚眧晰耕鑿古未¶
渝勤儉今豈輟悠悠興永嘆朂兹在時哲¶
　　　贈寒泉中尉¶
澄瑩絶纎繄一泓瀉千里寒月搖輕波山光徹波底魚¶
鰅不敢逰虬龍得旖旎轉盻清素心浥飲滌凢鄙平生¶
<pb:KR4h0117_WYG_457-4a>¶
畏炎蒸見之輙中喜願言保真寂勿以塵氛凂¶
　　　贈灤江公¶
輶車戒晨發循此東南域握手立斯須徘徊意安極念¶
子有幽思别言心如織昔為同生蘭今為特飛翼人生¶
易悲樂良晤前所恤黄塵暗清渭對飱安可食嗟嗟君¶
子心遐眺在燕北¶
　　　其二¶
闗輔比多事欽公能自綏養㓂蓋往失弭亂豈今䚹崇¶
<pb:KR4h0117_WYG_457-4b>¶
貨狎卑吏飾貌忘逺規公來屛笑色事至任安危素𠂻¶
物莫凂逸駕古所窺雖有麛裘謗倐動赤舄悲所以文¶
夫行不與流俗隨¶
　　　其三¶
披叢憇軒下撫巻輙中慚笑我伎㣲薄無能續高驂緬¶
思雄詠侈一發連數函咀嚼味逾雋詠嘆誠所躭贈瑤¶
似劉傅酬德悵盧參清風溘將逺鄙志揆豈堪那知邂¶
逅際復送旌斾南¶
<pb:KR4h0117_WYG_457-5a>¶
　　　其四¶
公歸只信宿予餞苦淹後耿耿徒憂傷役役定誰咎憶¶
昔承明直相企亦巳厚公念薄綺紈予質等蒲柳雖能¶
慎初服終恐易衰朽樂遊觀五陵氣候稍非舊嘆息君¶
子陳宵興望南斗¶
　　　飲酒¶
獨居意靡暢行吟心更傷晨發望原際佳氣欝相望恨¶
無同懷人躍馬陟暾岡徘徊日忽暮感嘆琴屢張山妻¶
<pb:KR4h0117_WYG_457-5b>¶
岀美酒斟酌為君甞三觴起孤抱百憂忽若忘丈夫生¶
世間磊落斯所臧何湏久欝欝自如陌上桑¶
　　　東原晩歸¶
斜陽下平林予駕及巖嶂落花夾路飛蒼流復蕩漾孤¶
往多曠情逖覽起高唱入城生暝色登堂尚㣲亮兒童¶
喜我歸逍遙壽家釀¶
　　　整籍¶
三年困人事何曾理書帙鳥䑕自晝逰入門忽首疾架¶
<pb:KR4h0117_WYG_457-6a>¶
閣具傾覆㸃簡切中沐凌晨趣灑掃整頓倐終日種類¶
既品題編簡復齊一不但几案清幸靡萬一失焚香坐¶
望餘儼然成靜室平生風雅情殊以乖蹇窒追惟感嘆¶
生端坐還羞㥾何如谿上翁翩翩獨閒逸¶
　　　於滸西贈别明叔¶
三月詣茲曲八月今始復結轡送君歸投壺泛&KR0812;醁風¶
清懷抱優暑退凉氣淑我歌苦不長聊以詠幽獨荒徑¶
殘草多空堂蛛網覆豈無灑掃資紛紏在塵俗¶
<pb:KR4h0117_WYG_457-6b>¶
　　　沜東眺望¶
層崖若長函靈異特中秘迴合上泝岐噴薄下臨渭壤¶
沃草木榮氣滋苔蘚翠蒼烟縈紫房白鷺眠芳遂木杪¶
見南山崒嵂若天墮時復生白雲觀之使心忮山居三¶
十年筋力半銷痒徒羡古人遊孰契來日事所以慕良¶
覿冀欲畢微志喚妓理瑤琴呼童捧兕觶感歎發浩蕩¶
悠悠起吟思後㑹如可諧謂續城南例¶
　　　經漆村覽有邰古蹟¶
<pb:KR4h0117_WYG_457-7a>¶
我聞昔人言此即漢漆縣其東有邰城草木殊葱蒨終¶
南當面朝清渭過如練直北倚黄山逶迤控周甸前望¶
松檜場知是何王殿王蹟日以㣲氣色或隱見西南慶¶
善宫欝當漆村面勝地遷變多往躅審彌眩繄自虞夏¶
來百祥具茲奠地靈昔所庇諦此竊中羡¶
　　　十月十日¶
此日是兒生今年兒巳死往昔具酒筵歡慶溢閭里素¶
帷當中庭凄風蕩旌軹我淚倐若推兒音恍在耳彷彿¶
<pb:KR4h0117_WYG_457-7b>¶
六旬人何意復丁此莊生逍遙篇亦具生死理哀哉橋¶
梓心千古詎能毁含痛卧茅茨不知晝移晷¶
　　　寄王公爵¶
子本江海人清風冠今昔揮鞭遊宛洛揚㠶窺楚澤念¶
予山林居慷慨意不索遺我南華篇詎羡竟尺璧何時¶
重握手共坐君山石¶
　　　再浴¶
凌晨復臨泉浹旦滌豈息𤣥靈理難測爽邃屢堪即仙¶
<pb:KR4h0117_WYG_457-8a>¶
源自鴻濛那許后土蝕蕩漾含炎精潏洄印天色游泳¶
愜情性修飾鮮工力尚計輸夏租稍具十夫食¶
　　　嵓坡小酌¶
宿志愛山水朅來尋澗源旭日照蒼翠恍惚逰石門激¶
濤齧怒石終日聞雷諠䇿杖坐嵓坡芳草如錦墩長嘯¶
振天宇小酌與彌煩醉憇聽樵唱悠悠不可言¶
　　　尹之先畫竹¶
虚堂挂翠筠玉濤滿壁起知君徹骨清志意特欣此興¶
<pb:KR4h0117_WYG_457-8b>¶
劇湏我題予好亦若爾回視桃李姿穠芳胡足齒¶
　　　自五月朔來偶疾脾肺兩月弗瘳間值栗䘮悲¶
　　　　痛呻吟閉户太息而已七月之望偶擕舎弟¶
　　　　與惠逸人過滸西則韓藍田周盩丞同轡見¶
　　　　訪因成小詩以志予抱兼示諸子¶
積痛無曠襟殊怨殪遙思徒抱豪放恣竟累兒女事造¶
物苦戲人皇穹䧏乖祟卧病動彌月薫心恒似寐初秋¶
歇炎蒸藍輿歴幽邃强顔發短歌撫膺泫雙淚感君來¶
<pb:KR4h0117_WYG_457-9a>¶
問予笑我乏遠致太息茍自裁引領忽成醉¶
　　　邯鄲美人歌¶
蘭氏小姬名鳯笙邯鄲美人獨擅名等閑一見萬金賤¶
何况逍遙翡翠屛精神婉孌性情適自恨生身楊柳陌¶
陌上羞㸔逰冶郎鏡中愁作當睂碧學得秦箏不肯彈¶
却將針指凑齊紈鴛鴦刺就腸先斷掩却銀床獨自嘆¶
　　　從軍行¶
烽火西傳畨騎來天王按劍雪山摧將軍裂眦奮一戰¶
<pb:KR4h0117_WYG_457-9b>¶
旌旗蔽日雲氣迴朔風獵獵天山逺層氷齧石交河斷¶
材官争取可汗頭諸君肯放明王返功成不日詔承明¶
賞賜先推飛騎營驍騰俱封二千户錦衣朱纓義氣横¶
聲名絡繹傳鄉邑甲第崢嶸開上京回頭笑殺魯連子¶
白髮龍鍾空一生¶
　　　雲將軍畫水歌¶
誰將此水挂堂壁春風㣲動波濤鳴光明閃爍對天日¶
浩蕩不息朝東傾西閫將軍妙齡客英武桓桓獨心悅¶
<pb:KR4h0117_WYG_457-10a>¶
他日龍荒破敵時看爾風雲千載色¶
　　　十九日即事¶
養雛自恨羽翼短翼長飛去豈思返老烏目斷東南枝¶
白日青天一何逺尾秃唇焦徒自啼啼殺老烏雛詎知¶
願雛養雛還勝雛慎勿齷齪如老烏¶
　　　有所思¶
有所思兮乃在天一方徘徊不可見反復令心傷秋雨¶
霏霏庭院空思逢君兮君莫逢流蘇羅帶那復展堦下¶
<pb:KR4h0117_WYG_457-10b>¶
梧桐生悲風¶
　　　聽韓景文彈琵琶¶
闗西子弟彈琵琶武氏成名巳三世勝死忠老傳授稀¶
尚宵已近六十二要妙誓不教女兒精微安肯輸同事¶
武功少年韓景文杳撥檀槽酷能似然打鈎挑色色精¶
調停布置俱神異大曲渾涵小曲嫣羣官衆調無窺避¶
始知絶藝本天成誰云末技非難致清秋八月賔客來¶
尊爼未列管絃開立酌停歌兩三醆此聲一出人盡駭¶
<pb:KR4h0117_WYG_457-11a>¶
倉庚㣲吟柔桑底凍竹乍裂淇園隈逰蜂逐蕚逺不歇¶
曲嶺囬鑾繁更催千山夜落九天雨空谷朝驚三月雷¶
悠揚拂掉轉相勝開喝遽互清且哀鉄騎横來長樂坂¶
神女坐對陽雲臺開庭翻絮去閃爍絶壑墮石來碕磈¶
曲曲宛轉意態别三百四十猶往回憶昔京華公宴日¶
教坊子弟紛紛岀三院都輸張學彈數年頗㑹聲音悉¶
以此常誇武氏高汝今操縱如畫一夜深客醉席屢更¶
四座嗟咨未忍行曲終吏奏不知旦戸外驚聞繁雀鳴¶
<pb:KR4h0117_WYG_457-11b>¶
　　　戲介夫¶
張家酒惡吳酒良使者兩索皆見妨好雨豈知主人苦¶
暖泉眼底成瀟湘躍馬欲行還自止不憶此行忽如此¶
歌舞雖佳酒不堪安用嘵嘵聒雙耳¶
　　　青門歌¶
人生㑹少離别多握手送君君若何青門芳草四瀰瀰¶
蒼渭素滻生愁波今日送君歸何日望君至憐君磊落¶
人紛華亦何事長亭山色逺近開與君酌酒願君醉此¶
<pb:KR4h0117_WYG_457-12a>¶
去當為逺别離離愁漠漠心如碎楊柳青青知為誰鳴¶
泉日日摧歸騎歌者且勿停行者且暫憇㶚陵橋上西¶
日馳朱顔那許人恒駐君才特逹近所稀許身當作青¶
雲器况茲先後被恩私閥閲﨑㟴蔑羣貴從來將相岀¶
名家涔魚轍鮒空相覬願君拂拭星斗文莫使塵氛等¶
閑蔽離别雖難兒女情行藏頗渉英雄事酒酣長揖各¶
自歸明日相思𣺌無際¶
　　　玉女泉¶
<pb:KR4h0117_WYG_457-12b>¶
玉女泉西有石室水落龍潭波潏潏笑殺東京馬仲長¶
駐此何為忽飄逸平生綘帳縣絲竹數十蛾睂列華屋¶
泉頭習習秋風生不見當時環珮聲古來大美小難妬¶
愛爾千年文學名¶
　　　疆場村¶
渭南西北疆場村無數桃花開蓽門高陵到此已卓午¶
滿路風沙愁斷魂去縣尚有三十里僕夫嗷嗷黙相語¶
地慘天悲行路難豈知主人心更苦五字先拚數莖鬚¶
<pb:KR4h0117_WYG_457-13a>¶
千金不及歩兵厨太㣲處士與愜爾高風常候城西隅¶
何時身坐少陵洞共渠細倒水晶壺¶
　　　題王秀才牡丹圖¶
何日到吾家牡丹應著花開圖一見興巳發遙似當年¶
宴紫霞雕欄不受春風抑緑葉紅㽔舞風力終日迴旋¶
不肯休根株苦被丹青匿逺路邅洄銷客心夢魂惟在¶
草堂陰牡丹牡丹吾語汝三月八日始榖雨¶
　　　閻家渡吕王二君作¶
<pb:KR4h0117_WYG_457-13b>¶
美人約我遊湯泉明日同之清渭川日中我抵閻家渡¶
不見美人心自憐嘉興太守清狂客肯使相逢倉卒還¶
天昏雲暗古道澁思君不來空佇立金銜白馬中夜嘶¶
青尊碧碗嗟何及逹旦不𥧌芳意衰空庭露下蒼苔濕¶
明星漸低人漸喧起來翹首望西原原頭不見車馬下¶
户外空聞鴉鵲繁¶
　　　王總制維綱凱還歌¶
秋風清秋草黄胡馬横飛瞷河梁材官奮擊胡馬盡幕¶
<pb:KR4h0117_WYG_457-14a>¶
下生致月氐王憶昔先皇全盛時六龍結駕親岀師朔¶
方健兒佩金虎人人思奪胡馬騎胡來&KR0146;&KR0146;其旋如雷¶
萬夫發弩不能一摧豈知神武本不殺喜功不至胡為¶
哉吾聞天子之守在四夷爪牙之士皆熊羆朝中但有¶
荆山老莫怕邊風疊皷&KR0911;¶
　　　春暮嘆¶
今日復春暮芳華能幾時今人不見昔人樂今人之樂¶
昔豈知嵓泉沸沸沼翠微我坐溪頭看絮飛輕颺依約¶
<pb:KR4h0117_WYG_457-14b>¶
杳無定明日相逢安可知去年謾作華山客對食不能¶
心自惜此時空作山中人閑情人事仍相廹苦憶同袍¶
三四君即有稀聲誰更聞不如殺鷄飲美酒醉時遙望¶
南山雲¶
　　　答太㣲滸西行¶
結廬事塲藿徒欲食其力世人那能知謂我謝親䁥平¶
生無遐思長往將安極種樹森森高挿天栽花謾喜多¶
穠色茍使徜徉終此身敢向長天振雙翼諸君義氣如¶
<pb:KR4h0117_WYG_457-15a>¶
古人訪予幽壑滯芳春興豪那憚三百里筆落欲掃千¶
人軍君和紫芝曲我草北山文層臺日夕雲霞動嘯弄¶
清波漾綵紋盧女當絃歌白紵飛花飄上石榴裙於時¶
君醉我起舞空林鶯燕如相語眼底韶華取次休人生¶
適意能㡬許往者閒逰翰墨塲羣公以我似班揚雕蟲¶
徒使為身累安知山林嵗月有此長我家桑落近所少¶
與君斟酌各千觴安石東山巳塵蹟後人詎識吾曹狂¶
君不見葛洪苦慕不死藥從今紅顔坐消爍長生有法¶
<pb:KR4h0117_WYG_457-15b>¶
遇者難不如逢暇先行樂逝水無迴波層魚無縱躍徘¶
徊歌汝滸西行却把空鞵笑東郭¶
　　　寄李宗易¶
滸西多逸興日日白鷗來種竹忽遮屋看山豈用臺有¶
時調舞鶴終夜醉新醅何為蘇門客招邀不可迴¶
　　　送郭玉西還¶
病酒動經月君來慰我思青㝠日滛雨小閣憶當時世¶
重梁州舞予嫌子夜詞還家逢女伴不可闘蛾睂¶
<pb:KR4h0117_WYG_457-16a>¶
　　　答明叔孟獨二子之贈¶
寂寞揚雲舎春風二妙過新詩題素壁逸興入烟蘿杯¶
帶寒潭淺山臨夕照多尚能陪杖屨同坐沜東莎¶
　　　喜仲黙至¶
二月高陵縣逢君發慶陽十年方邂逅百嵗㡬徜徉詞¶
賦名湏久安危望已長青尊今夜月好醉滸西堂¶
　　　憶牛頭寺¶
首夏東逰華因過御宿西稍尋幽處覽深入故人栖水¶
<pb:KR4h0117_WYG_457-16b>¶
竹都堪畫雲烟總合題始知韋杜曲尺五逼天齊¶
　　　對客¶
絲竹憐吾懶尊罍待汝來片雲霄漢没叢菊小籬開積¶
雨難相過當歌莫謾迴請看秋草色黄滿建章臺¶
　　　對月¶
明日重陽節霜華又一年薄逰慚貰酒高㑹即登山明¶
月催歸興新詩待綺筵奚童識吾志先具泛溪船¶
　　　次張闇夫見過之作¶
<pb:KR4h0117_WYG_457-17a>¶
獨好中林隱因家清渭川園開溪盡處山合水西邊曲¶
藝明時棄長歌稚子傳已深踈曠志不是欲遊仙¶
　　　滸西夜歸¶
暝色暗川原藍輿返賁園野花迎夕露新月照秋軒醉¶
覺綸巾岸吟憐鳥語喧匆匆百年裏佳節㡬扳援¶
　　　行次灞橋¶
自笑客行久悠悠臨灞川感時徒極目遣興謾成篇氣¶
槩因周勝山河入雍偏五陵佳處望大約漸非前¶
<pb:KR4h0117_WYG_457-17b>¶
　　　望鄠¶
客謝酆橋道逶迤紫閣陰雲霞餘夕照花柳暗春林燈¶
火城中岀星河望裏沈不知王逸少何處賞偏深¶
　　　經暖泉宅¶
二曲交遊客如君信不多㡬時違笑語荒塜已烟蘿却¶
望題詩處其如灑淚何謾看憂樂事千古一蹉跎¶
　　　梵覺¶
梵覺蛩吟夕看雲雨脚收此時真可惜昨夜不勝愁秉¶
<pb:KR4h0117_WYG_457-18a>¶
燭看兒女呼童貰酒籌明年冬十月仍放戴逵舟¶
　　　渭南逢楊靜修韓秀夫孟望之三君子¶
詣華情空切相過意巳深那知百年裏又此一沾襟兒¶
女方粗了存亡忽見尋吾生何日定對酒若為心¶
　　　臨川寺與鄠令王念覺夜坐¶
多君省春野逢我遇仙宫共宿臨川寺徘徊及夜中絃¶
歌與漢邑恭儉即邠風更聽憂時論何慙砥柱功¶
　　　栗為許邀萬柳庄集夜坐率爾有懷¶
<pb:KR4h0117_WYG_457-18b>¶
汝向名園去佳遊興若何柳溪湏對月花塢且停歌不¶
寐杯空寫㣲吟思轉多老來心數仄徙倚立庭柯¶
　　　靈寳客邸逢慎之¶
客滯燕臺久春深始到家異鄉驚見汝歸思渺無涯但¶
酌𢎞農酒休言杜曲花我來應首夏知剰㡬枝斜¶
　　　靜林寺别張秋官康甫張侍御運夫¶
巳怯春餘熱那堪送我行湖光迴白鷺節候入朱明小¶
徑風沙合層臺烟霧横遙看靜林寺似可學無生¶
<pb:KR4h0117_WYG_457-19a>¶
　　　㣲雨獨坐憶德充¶
雨中無客至獨坐試㣲吟忽見桃花發不知春事深夭¶
紅浮綺席佳氣轉芳林明日同沽酒長歌眺碧岑¶
　　　江景¶
昔經涑湖水今憶武昌遊萬艇雲中下三江天際流漁¶
歌蓮葉浦鴈度夕陽樓應笑浮名客勞勞㡬日休¶
　　　巖洞¶
巖峒昔年好亭亭嘉樹圍春風惟綠草幽逕帶殘暉卜¶
<pb:KR4h0117_WYG_457-19b>¶
築心逾切逰遨願不違㣲吟天欲暮幽感逐雲飛¶
　　　直空寺¶
拂霧尋山寺籃輿上轉輕曉雲生石細旭日映嵓明梵¶
磬遙空岀天花夾路迎何湏似摩詰方是學無生¶
　　　長安别雲梦侍御¶
我東逰華山逢子長安陌喜見楊柳青共坐搴芳碧桑¶
落岀名家斟酌𣺌今昔道合蔑二難情親欲千石夕烟¶
生逺林前旌指𤣥璧握手難久留知君有佳適明年報¶
<pb:KR4h0117_WYG_457-20a>¶
天子再訂仙掌席¶
　　　華州張子梅花亭小酌¶
梅花亭上午陰凉芍藥欄邊春晝長霧鬢雲鬟何處女¶
羅衣金鈿坐來香嬌歌欲遣行雲住妙舞空疑乳燕狂¶
笑殺西溪能愛客滿缸時醸欝金漿¶
　　　憶昔¶
憶昔承明侍從朝先皇端拱似神堯萬家簫皷傳雙闕¶
三殿風雲護九韶劍珮緩歸青𤨏夕蠻夷通欵越裳遙¶
<pb:KR4h0117_WYG_457-20b>¶
可憐湖上龍飛後人事官曹漸寂寥¶
　　　長安早發懷欹湖¶
既至長安不見君風流徒頌沈休文誰知兒女事粗了¶
復有艱虞乗所聞酷暑未憂中道熱凉陰空望北山雲¶
可能公子開涓滴謾醉東池到夕曛¶
　　　除夜¶
嵗暮開樽對竹扉煖風吹座亦㣲㣲却看稚子婆娑態¶
不用韋娘嫋娜衣海上靈丹消息近天涯朋軰信音稀¶
<pb:KR4h0117_WYG_457-21a>¶
獨憐彭麓山隂叟濁酒酣歌興不違¶
　　　二月初九日過滸西看牡丹¶
今日滸西開牡丹擕兒漉酒坐相看穠花自識春風好¶
接葉休為夜雨殘深夜紫泥巢翡翠層樓朱檻宿鵷鸞¶
衰容任遣韶華逼幽抱常教酩酊寛¶
　　　西園眺望¶
五月不來溪上遊溪雲猶自伴溪流雖非給事茱茰沜¶
絶勝郎官鸚鵡洲半頃稻花迷浴鷺萬株垂柳報新秋¶
<pb:KR4h0117_WYG_457-21b>¶
何當更挈同心者小酌㣲吟盡日留¶
　　　試筆¶
石室棲遲近十年老人虛擬洞中仙平生畏暑非躭寂¶
老去便幽反類禪霜敓小桃猶有箇風翻細草若生烟¶
襟懷落拓原無為祗愧當時抱甕賢¶
　　　昔往¶
昔往何悠悠今來亦矯矯綠樹雲外多紅顔坐中老¶
　　　題畫¶
<pb:KR4h0117_WYG_457-22a>¶
長裾澹容與散歩蒼松下不是鹿門人何似棲棲者¶
　　　葡萄架¶
綠苞雖未折清陰巳堪想徘徊望東山依依明月上¶
　　　飲酒樂¶
碧椀金波窈窕歌綠雲紅日醉顔酡西風白石雙巖下¶
北鴈清霜奈夜何¶
　　　其二¶
飲酒無多樂亦多野花巖鳥意婆娑朱纓白馬青蓮葢¶
<pb:KR4h0117_WYG_457-22b>¶
不及谿田卧綠莎¶
　　　彭麓山房漫興¶
黑水波濤萬尺懸太行王屋詎能先從今杖履朝朝坐¶
坐看青山下紫烟¶
　　　寄獻吉¶
炎威赫赫汗如泉秦女彈筝乗曙天願逐南風作雲雨¶
却令凉思到君前¶
　　　扶風道中¶
<pb:KR4h0117_WYG_457-23a>¶
雍原東去徹咸陽渭水西來觸太行陵谷盡歸明坂籍¶
衣冠不見漢文章¶
　　　其二¶
夕陽隱隱抱孤村知是何王晾馬原龍種自隨彤葢去¶
人烟常傍廐門繁¶
　　　示德充¶
昨日予從沜上歸滿天花柳拂征衣却思春色無多許¶
好謾相將歴翠微¶
<pb:KR4h0117_WYG_457-23b>¶
　　　二月九日同德充一於杏花亭集甥子俱在¶
兒女闗心有底忙平生幽興動成妨莫教逼近荼䕷節¶
春事從頭却許長¶
　　　寄芝山右長史¶
芝山風致絶堪憐老我當時望若仙秋暮春分盟又改¶
石門空掃薜蘿烟¶
　¶
　石倉歴代詩選巻四百五十七¶
