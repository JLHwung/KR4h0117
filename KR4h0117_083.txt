# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.134603
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷八十三
<pb:KR4h0117_WYG_083-1a>¶
欽定四庫全書¶
　石倉歴代詩選巻八十三¶
　　　　　　　　　　　　明　曹學佺　編¶
　晚唐十¶
　　馬戴(字虞臣/)¶
　　　春思¶
初日照楊栁玉樓含翠隂啼春獨鳥思望逺佳人心幽¶
怨貯瑤琴韶光凝碧林所思曽不見芳草意空深¶
<pb:KR4h0117_WYG_083-1b>¶
　　　送從叔赴南海幕¶
洞庭秋色起哀狖更難聞身往海邊郡㠶懸天際雲炎¶
州羅翠鳥瘴嶺控蠻軍信息来非易堪悲此路分¶
　　　江行留别¶
呉楚半秋色渡江逢葦花雲侵㠶影盡風逼鴈行斜返¶
照開嵐翠寒潮蕩浦沙余将何所往海嶠擬營家¶
　　　將别寄友人¶
帝鄉歸未得辛苦事羇遊别館一罇酒客程千里秋霜¶
<pb:KR4h0117_WYG_083-2a>¶
風紅葉寺夜雨白蘋洲長恐此時淚不禁和恨流¶
　　　客行¶
路岐長不盡客恨杳難通蘆荻晚汀雨栁花南浦風亂¶
鐘嘶馬急殘日半㠶紅却羨漁樵侣閑歌落照中¶
　　　過野叟居¶
野人閒種樹樹老野人前居止白雲内漁樵滄海邊呼¶
兒採山藥放犢飲溪泉自著養生論無煩憂暮年¶
　　　夕次淮口¶
<pb:KR4h0117_WYG_083-2b>¶
天涯秋光盡木末羣鳥還夜久遊子息月明岐路閒風¶
生淮水上㠶落楚雲間此意竟誰見行行非故關¶
　　　落日悵望¶
孤雲與歸鳥千里片時間念我一何滯辭家終未還微¶
陽下喬木逺色隠秋山臨水不敢照恐驚平昔顔¶
　　　寄終南真空禪師¶
閒想白雲外了然清浄僧松門山半寺夜雨佛前燈此¶
境可長住浮生自不能一從林下别瀑布幾成冰¶
<pb:KR4h0117_WYG_083-3a>¶
　　　長安贈賈島¶
嵗暮見華髪平生志半空孤雲不我棄歸隠與誰同枉¶
道紫宸謁妨裁丹桂叢何如隨野鹿棲止石嵓中¶
　　　秋郊夕望¶
度鳥向棲急隂蟲逢夜多餘霞媚秋漢迴月濯滄波蔓¶
草將萎絶流年其奈何耿然搖落思獨酌不成歌¶
　　　送顧非熊下第歸江南¶
無成西别秦返駕江南春草際楚田鴈舟中呉苑人殘¶
<pb:KR4h0117_WYG_083-3b>¶
雲掛絶島迴樹入通津想到長洲日門前多白蘋¶
　　　汧上勸舊友¶
斗酒故人同長歌起北風斜陽髙壘閉秋角暮山空鴈¶
呌寒流上螢飛薄霧中坐来憂白髪況復久從戎¶
　　　楚江懐古三首¶
露氣寒光集微陽下楚丘猿啼洞庭樹人在木蘭舟廣¶
澤生明月蒼山夹亂流雲中君不降竟夕自悲秋¶
驚鳥去無際寒蛩鳴我傍蘆洲生早霧蘭隰下微霜列¶
<pb:KR4h0117_WYG_083-4a>¶
宿分窮野空流注大荒看山候明月聊自整雲裝¶
野風吹蕙帶驟雨滴蘭橈屈宋魂㝠莫江山思寂寥隂¶
霓侵返景海樹入迴潮欲折寒芳薦明神詎可招¶
　　　逺水¶
蕩漾空沙際虚明入逺天秋光照不極鳥影去無邊勢¶
引長雲斷波凝片雪連汀洲杳難到萬古覆蒼煙¶
　　　送吕郎中牧東海郡¶
假道經淮泗檣烏集隼旟蕪城沙菼接波島石林疎海¶
<pb:KR4h0117_WYG_083-4b>¶
鶴空庭下夷人逺岸居山鄉足遺老佇聽薦賢書¶
　　　山行偶作¶
縁危路忽窮投宿值樵翁鳥下山含暝蟬鳴露滴空石¶
門斜月入雲竇暗泉通寂寞生幽思心疑舊隠同¶
　　　巴江夜猿¶
日飲巴江水還啼巴岸邊秋聲巫峡斷夜影楚雲連露¶
滴青楓樹山空明月天誰知泊船者聽此不能眠¶
　　　送田使君牧蔡州¶
<pb:KR4h0117_WYG_083-5a>¶
主意思共理牧人官不輕樹多淮右地山逺汝南城望¶
稼周田隔登樓楚月生懸知蔣亭下渚鶴伴閒行¶
　　　雀臺怨¶
魏宫歌舞地蝶戲鳥還鳴玉座人難到銅臺雨滴平西¶
陵樹不見漳浦草空生萬恨盡埋此徒懸千載名¶
　　　贈别江客¶
湘中有岑穴君去掛㠶過露滴蒹葭廣潮迴島嶼多汀¶
洲延夕照楓葉墮寒波應使同漁者生涯許釣歌¶
<pb:KR4h0117_WYG_083-5b>¶
　　　宿翠微寺¶
處處松隂滿樵開一逕通鳥歸雲壑静僧語石樓空積¶
翠含微月遙泉韻細風經行心不厭憶在故山中¶
　　　送僧歸金山寺¶
金陵江色裏蟬急向秋分迥寺横洲島歸僧渡水雲夕¶
陽依岸盡清磬隔潮聞遙想禪林下罏香帶月焚¶
　　　新秋雨霽¶
夕陽逢一雨夜木洗清隂露氣竹窗静秋光雲月深煎¶
<pb:KR4h0117_WYG_083-6a>¶
甞靈藥味談及故山心得意兩不寐微風生玉琴¶
　　　送人遊蜀¶
别離楊栁陌迢逓蜀門行若聽清猿後應多白髪生虹¶
蜺侵棧道風雨雜江聲過盡愁人處煙花是錦城¶
　　　宿無可上人房¶
稀逢息心侣細話逺山期河漢秋深夜杉松露滴時風¶
傳林磬響月掩草堂遲坐卧禪心在浮生皆不知¶
　　　寄西岳白石僧¶
<pb:KR4h0117_WYG_083-6b>¶
挂錫中峰住經行踏石梯雲房出定後岳月向池西峭¶
壁殘霞照欹私積雪齊年年著山屐曽得到招提¶
　　　懐故山寄賈島¶
心偶羨明代學詩觀國風自從来闕下未勝在山中丹¶
桂日應老白雲居久空誰能謝時去聊與此生同¶
　　　灞上秋居¶
灞原風雨定晚見鴈行頻落葉他鄉樹寒燈獨夜人空¶
圍白露滴孤壁野僧隣寄卧郊扉久何門致此身¶
<pb:KR4h0117_WYG_083-7a>¶
　　　寄崇德里居作¶
掃君園林地澤我清涼襟髙鳥雲路晚孤蟬楊栁深風¶
微漢宫漏月迥秦城砧光景坐如此徒懐經濟心¶
　　　隴上獨望¶
斜日掛邊樹蕭蕭獨望間隂雲藏漢壘飛火照胡山隴¶
首行人絶河源夕鳥還誰為立勲者可惜寶刀閒¶
　　　别家後次飛狐西即事¶
逺歸從此别親愛失天涯去國頻迴首方秋不在家鳴¶
<pb:KR4h0117_WYG_083-7b>¶
蛩聞塞路冷鴈背龍沙西次桑乾曲洲中見荻花¶
　　　江亭贈别¶
長亭晚送君秋色渡江濆衰栁風難定寒濤雪不分猿¶
聲離楚峡㠶影入湘雲獨泛扁舟夜山鐘可卧聞¶
　　　寄剡中友人¶
故人今在剡秋草意如何嶺暮雲霞雜潮迴島嶼多沃¶
洲僧幾訪天姥客誰過嵗晚偏相憶風生隔楚波¶
　　　送國子韋丞¶
<pb:KR4h0117_WYG_083-8a>¶
臨水獨相送歸期千里間雲迴逢過雨路轉入連山一¶
騎行芳草新蟬發故闗遙聆茂陵下夜啟竹扉閒¶
　　　題吳發原南居¶
閒居誰厭僻門掩漢祠前山色夏雲映樹隂幽草連晴¶
光分渚曲緑氣冐原田何日逺遊罷髙枝已噪蟬¶
　　　雒中寒夜姚侍郎宅懐賈島¶
夜木動寒色雒陽城闕深如何異鄉思更抱故人心微¶
月關山逺閒堦霜霰侵誰知石門路待與子同尋¶
<pb:KR4h0117_WYG_083-8b>¶
　　　送朴山人歸新羅¶
浩渺行無極揚㠶但信風雲山過海半村樹入舟中波¶
定遙天出沙平逺岸窮離心寄何處日斷曙霞東¶
　　　題静住寺欽用上人房¶
寺近朝天路多聞玉珮音鑒人開慧眼歸鳥息禪心磬¶
接星河曙窗連夏木深此中能宴坐何必在雲林¶
　　　贈楊先輩¶
平生閒放久野鹿自為羣居止隣西岳軒窗度白雲齋¶
<pb:KR4h0117_WYG_083-9a>¶
心飯松子話道接茅君漢主思清浄休書諫獵文¶
　　　贈鄠縣尉李先輩¶
同人家鄠杜相見罷官時野坐苔生石荒居菊入籬聽¶
蟬臨水久送鶴背山遲未擬還城闕溪僧别有期¶
　　　其二¶
休官不到闕求静匪營他種藥唯愁晚㸔雲肯厭多渚¶
邊逢鷺下林表伴僧過静簡仙方試松花酒自和¶
　　　下第别令狐員外¶
<pb:KR4h0117_WYG_083-9b>¶
論文期雨夜飲酒及芳晨坐嘆百花發潛驚雙鬢新舊¶
交多得路别業逺仍貧更欲辭知己歸耕海上春¶
　　　送春坊董正字浙右歸覲¶
去覲毗陵日秋殘建業中莎垂石城古山濶海門空灌¶
木寒檣逺層波皓月同何當復讎校春集少陽宫¶
　　　寄襄陽王公¶
君馬勒金羈君家貯玉笄白雲登峴首碧樹醉銅鞮澤¶
廣荆州北山多漢水西鹿門知不隠芳草自萋萋¶
<pb:KR4h0117_WYG_083-10a>¶
　　　送僧歸閩中舊寺¶
寺隔海山遙㠶前落葉飄斷猿通楚塞驚鷺出蘭橈星¶
月浮波島煙蘿渡石橋鐘聲催野飯秋色落寒潮舊社¶
人多老閒房樹半凋空林容病士嵗晚待相招¶
　　　送韓校書江西從事¶
出闗寒色盡雲夢草生新鴈背岳陽雨客行江上春遙¶
程隨水濶枉路倒㠶頻夕照臨孤館朝霞發廣津湖山¶
潮半隔郡壁岸斜隣自此鍾陵道栽書有故人¶
<pb:KR4h0117_WYG_083-10b>¶
　　　送顧少府之永康¶
婺女星邊去春生即有花寒闗雲復雪古渡草連沙宿¶
次呉江晚行侵日徼斜官傳梅福政縣顧赤松家燒起¶
明山翠潮迴動海霞清髙宜閲此莫嘆近天涯¶
　　　幽上留别令狐侍御¶
自别丘中隠頻年哭路岐辛勤今若是少壯豈多時露¶
滴隂蟲苦秋聲逺客悲晚營嚴鼓角紅葉拂旌旗北闕¶
虚延望西林久見思川流寒水急雲返故山遲落照遊¶
<pb:KR4h0117_WYG_083-11a>¶
人去長空獨鳥隨不堪風景隔忠義寡相知¶
　　　題石甕寺¶
僧室并皇宫雲門輦路同渭分雙闕北山迥五陵東脩¶
綆懸林表深泉汲洞中人煙窺垤蟻鴛瓦拂㝠鴻蘚壁¶
松生峭龕燈月照空稀逢息心侣獨禮竺乾公¶
　　　送冊東夷王使¶
越海傳金册華夷禮命行片㠶秋色動萬里信潮生日¶
映孤舟出沙連絶島明翳空翻大鳥飛雪噴長鯨舊鬢¶
<pb:KR4h0117_WYG_083-11b>¶
迴應改遐荒夢易驚何當理風檝天外問来程¶
　　　送和北虜使¶
路入隂山北迢迢雨雪天長城人過少砂磧馬難前日¶
入流沙際隂生瀚海邊刀鐶向月動旌纛冒霜懸逐獸¶
孤圍合交兵一箭傳穹廬移斥候烽火絶祁連漢将行¶
持節胡兒坐控絃明妃的迴首南送使君旋¶
　　　題廬山寺¶
白茅為屋宇編荆數處堦墀石疊成東谷笑言西谷響¶
<pb:KR4h0117_WYG_083-12a>¶
下方雲雨上方晴䑕驚樵客縁蒼壁猿戲山頭撼紫檉¶
别有一條投澗水竹筒斜引入茶鐺¶
　　　山中作¶
屐齒無泥竹策輕莓苔逕滑夜難行獨開石室松門裏¶
月照前山空水聲¶
　　姚鵠(字居雲/)¶
　　　書情獻知己¶
日日恨何窮巴雲舊隠空一為棲寓客二見北歸鴻有¶
<pb:KR4h0117_WYG_083-12b>¶
道期攀桂無門息轉蓬賃居將磬比乞食與僧同花月¶
登臨處江山萬里中衆皆輕病驥誰肯救焦桐坐惜春¶
過半愁吟夜毎終谷寒思變律葉晚怯迴風謁蔡慚王¶
粲憐衡冀孔融深恩知尚在何處問窮通¶
　　　曉發¶
旅行宜早發況復是南歸月影縁山盡鐘聲隔浦微殘¶
星螢共失落葉鳥和飛去去渡頭火村中人出稀¶
　　　送僧歸新羅¶
<pb:KR4h0117_WYG_083-13a>¶
淼淼萬餘里扁舟發落暉滄溟何嵗别白首此時歸寒¶
暑途中變人煙嶺外稀驚天巨鰲鬬蔽日大鵬飛雪入¶
行砂屨雲生坐石衣漢風深得習休恨本心違¶
　　　題終南山隠者居¶
開門絶壑旁躡蘚過花梁路入峰巒影風来芝术香夜¶
燈明雪牖春夢閉雲房盡室無餘物一琴兼一觴¶
　　　嘉川驛樓晚望¶
樓壓寒江上開簾對翠微斜陽諸嶺暮古渡一僧歸窗¶
<pb:KR4h0117_WYG_083-13b>¶
迥雲衝起汀遙鳥背飛誰言坐多倦目極自忘機¶
　　　送人歸吳¶
東呉與上國萬里路迢迢為别晨昏久全輕水陸遙湘¶
隂島上寺楚色月中潮到此一長望知君離恨銷¶
　　　寄贈許璋少府¶
若說君髙道何人更得如公庭惟樹石生計是琴書詩¶
句峭無敵文才清有餘不知尺水内争滯北溟魚¶
　　　寄雍陶先輩¶
<pb:KR4h0117_WYG_083-14a>¶
知音杳何處書札寄無由獨宿月中寺相思天畔樓露¶
凝衰草白螢度逺煙秋悵望難歸枕吟勞生夜愁¶
　　　寄友人¶
西風又開菊久客意如何舊國天涯逺清砧月夜多明¶
時難際㑹急景易蹉跎抱玉終須獻誰言戀薜蘿¶
　　　感懐陳情¶
恩重空感激何門誓殺身謬曽分玉石竟自困風塵隂¶
谷非因暖幽叢豈望春升沈在言下應念異他人¶
<pb:KR4h0117_WYG_083-14b>¶
　　　送程秀才下第歸¶
鶯遷與鶂退十載泣岐分蜀道重来老巴猿此去聞曉¶
程侵嶺雪逺棧入溪雲莫滯趍庭戀榮親祇待君¶
　　　和陜州參軍李通微首夏書懐呈同僚張裳段¶
　　　　羣工先輩¶
公門何事更相牽邵伯優賢任養閑滿院落花從覆地¶
半簷初日未開關尋仙鄭谷煙霞裏避暑柯亭樹石間¶
獨為髙懐誰和繼椽曹同處桂同攀¶
<pb:KR4h0117_WYG_083-15a>¶
　　　玉真觀尋趙尊師不遇¶
羽客朝元晝掩扉林中一徑雪中微松隂遶院鶴相對¶
山色滿樓人未歸盡日獨思風馭返寥天幾望野雲飛¶
凭髙目斷無消息自醉自吟愁落暉¶
　　　和徐先輩秋日遊涇州南亭¶
多此歡情泛鷁舟桂枝同折塞同遊聲喧島上巢松鶴¶
影落盃中過水鷗送日暮鐘交戍嶺呌雲寒角動城樓¶
相酬笑話秋風裏誰道槐花更起愁¶
<pb:KR4h0117_WYG_083-15b>¶
　¶
　¶
　¶
　¶
　¶
　¶
　¶
　石倉歴代詩選巻八十三¶
