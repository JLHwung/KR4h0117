# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.253337
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四十二
<pb:KR4h0117_WYG_042-1a>¶
欽定四庫全書¶
　石倉歴代詩選卷四十二¶
　　　　　　　　　　　　明　曹學佺　編¶
　盛唐十一¶
　　祖詠(洛陽人/)¶
　　　古意¶
楚王竟何去獨自留巫山偏使世人見迢迢江水間駐¶
舟春谿裏誓願拜靈顔夢寐覩神女金沙嗚珮環閒艶¶
<pb:KR4h0117_WYG_042-1b>¶
絶世姿令人氣力㣲含笑黙不語化作朝雲飛¶
　　　歸汝墳山莊留别盧象¶
淹留歲將宴乆廢南山期舊業不見棄還山從此辭漚¶
麻入南澗刈麥向東菑對酒雞黍熟閉門風雪時非君¶
一延首誰慰遥相思¶
　　　夕次圃田宅¶
前路入鄭郊尚經百餘里馬煩時欲歇客歸程未已落¶
日桑柘隂遥村煙火起西還不遑宿中夜渡涇水¶
<pb:KR4h0117_WYG_042-2a>¶
　　　扈從御宿池¶
君王既廵狩輦道入秦京逺樹低槍壘孤峰入幔城寒¶
踈清禁漏夜警羽林兵誰念迷方客長懐魏闕情¶
　　　贈苖發員外¶
宿雨朝來歇空山天氣清盤雲雙鶴下隔水一蟬鳴古¶
道黄花落平蕪赤燒生茂陵雖有病猶得伴君行¶
　　　答王維留宿¶
四年不相見相見復何為握手言未畢却令傷别離升¶
<pb:KR4h0117_WYG_042-2b>¶
堂還駐馬酌醴便呼兒語黙自相對安用傍人知¶
　　　長樂驛留别盧象裴總¶
朝來已握手宿别更傷心灞水行人渡商山驛路深故¶
情君且足謫宦我難任直道皆如此誰能淚滿襟¶
　　　送劉髙郵税使入都¶
常聞積歸思昨夜又兼秋鄉路京華逺王程江水流吴¶
歌喧兩岸楚客醉孤舟漸覺潮初上凄然多暮愁¶
　　　觀華嶽¶
<pb:KR4h0117_WYG_042-3a>¶
西入秦關口南瞻驛路連彩雲生闕下松樹到祠邊作¶
鎮當官道雄都俯大川蓮峰徑上處彷彿有神仙¶
　　　泗上馮使君南樓作¶
井邑連淮泗南樓向晩過望灘沙鷺起尋岸浴童歌近¶
海雲偏出兼秋雨更多明晨擬囘棹鄉思恨風波¶
　　　蘇氏别業¶
别業居幽處到來生隠心南山當户牖澧水映園林屋¶
覆經冬雪庭昏未夕隂寥寥人境外閒坐聼春禽¶
<pb:KR4h0117_WYG_042-3b>¶
　　　汝墳别業¶
失路農為業移家到汝墳獨愁常廢卷多病乆離羣鳥¶
雀垂窗栁虹霓出澗雲山中無外事樵唱有時聞¶
　　　過鄭曲¶
路向滎川谷晴來望盡通細煙生水上圓月在舟中㟁¶
勢迷行客秋聲亂草蟲旅懐勞自慰淅淅有凉風¶
　　　宿陳留李少府揆㕔¶
相知有叔卿訟簡夜彌清旅泊倦愁卧空堂聞曙更風¶
<pb:KR4h0117_WYG_042-4a>¶
簾搖燭影秋雨帶蟲聲歸思那堪説悠悠限洛城¶
　　　題韓少府水亭¶
梅福幽棲處佳期不忘還鳥啼當户竹花繞傍池山水¶
氣侵堦冷松隂覆座間寜知武陵趣宛在市朝間¶
　　　題逺公經臺¶
蘭若無人到真僧出復稀苔侵行道席雲濕坐禪衣澗¶
䑕縁香案山蟬噪竹扉世間長不見寜止暫忘歸¶
　　　中峰居喜見苖發¶
<pb:KR4h0117_WYG_042-4b>¶
自得中峰住深林亦閉關經秋無客到入夜有僧還暗¶
澗泉聲小荒岡樹影閒髙窗不可望星月滿空山¶
　　　江南旅情¶
楚山不可極歸路但蕭條海色晴㸔雨江聲夜聼潮劒¶
留南斗近書寄北風遙為報空潭橘無媒贈洛橋¶
　　　泊揚子津¶
纔入維揚郡鄉關此路遙林藏初過雨風退欲歸潮江¶
火明沙㟁雲帆礙浦橋客衣今日薄寒氣近來饒¶
<pb:KR4h0117_WYG_042-5a>¶
　　　七夕¶
閨女求天女更䦨意未䦨玉庭開粉席羅袖捧金盤向¶
月穿鍼易臨風整線難不知誰得巧明旦試相㸔¶
　　　望薊門¶
燕臺一望客心驚簫鼔喧喧漢將營萬里寒光生積雪¶
三邊曙色動危旌沙場烽火連胡月海畔雲山擁薊城¶
少小雖非投筆吏論功還欲請長纓¶
　　　家園夜坐寄郭㣲¶
<pb:KR4h0117_WYG_042-5b>¶
前堦㣲雨歇開户散窺林月出夜方淺水凉池更深餘¶
風生竹樹清露薄衣襟遇物遂遙歎懐人滋逺心依稀¶
成夢想影響絶徽音誰念窮居者明時嗟陸沈¶
　　　清明宴司勲劉郎中别業¶
田家復近臣行樂不違親霽日園林好清明煙火新以¶
文長㑹友惟徳自成鄰池照窗隂晩杯香藥味春簷前¶
花覆地竹外鳥窺人何必桃源裏深居作隱淪¶
　　　汝墳秋同仙洲王長史翰聞百舌鳥¶
<pb:KR4h0117_WYG_042-6a>¶
秋天聞好鳥驚起出簾帷却念殊方月能鳴已後時遷¶
喬誠可早出谷此何遲顧影慙無對懐羣空所思淒凉¶
歲欲晩蕭索燕將辭留聽未終曲彌令心獨悲髙飛慿¶
力致巧囀任天姿返覆喧而静間關斷若遺花繁上林¶
路霜落汝川湄且長凌風翮乗風自有期¶
　　　寄王長史¶
汝潁俱宿好往來託層巒終日何寂寞繞籬生蕙蘭¶
　　　終南望餘雪¶
<pb:KR4h0117_WYG_042-6b>¶
終南隂嶺秀積雪浮雲端林表明霽色城中増暮寒¶
　　萬楚¶
　　　題江潮莊壁¶
田家喜秋熟歲宴林葉稀禾黍積場圃樝梨垂户扉野¶
閒犬時吠日暮牛自歸時復落花酒茅齋堪觧衣¶
　　　小山歌¶
人説淮南有小山淮王昔日此登仙城中雞犬皆飛去¶
山上壇場今宛然世人貴身不貴夀共笑華陽洞天口¶
<pb:KR4h0117_WYG_042-7a>¶
不知金石變長年謾在人間戀擕手君能舉帆至淮南¶
家住盱眙余光諳桐栢亂流平入海茱萸一曲沸成潭¶
憶記來時魂悄悄想見仙山衆峰小今日長歌思不堪¶
君行為報三春鳥¶
　　　詠簾¶
玳瑁昔稱華玲瓏薄絳紗鈎銜門勢曲節亂水紋斜日¶
弄長飛鳥風搖不巻花自當分内外非是為驕奢¶
　　　五日觀妓¶
<pb:KR4h0117_WYG_042-7b>¶
西施謾道浣春紗碧玉今時闘麗華眉黛奪將萱草色¶
紅裙妬殺石榴花新歌一曲令人艶醉舞雙眸斂鬢斜¶
誰道五絲能續命却令今日死君家¶
　　　驄馬¶
金絡青驄白玉鞍長鞭紫陌野遊盤朝驅東道塵恒滅¶
暮到河源日未䦨汗血每随邊地苦蹄傷不憚隴隂寒¶
君能一飲長城窟為盡天山行路難¶
　　　茱萸女¶
<pb:KR4h0117_WYG_042-8a>¶
山隂栁家女九日采茱茰復得東鄰伴雙為陌上姝挿¶
枝著髙髻結子置長裾作性常遲緩非關詫丈夫平明¶
折林樾日入返城隅俠客要羅袖行人挑短書蛾眉自¶
有主年少莫踟蹰¶
　　　題情人藥欄¶
斂眉語芳草何許太無情正見離人别春心相向生¶
　　王之渙(并州人/)¶
　　　送别¶
<pb:KR4h0117_WYG_042-8b>¶
楊栁東風樹青青夾御河近來攀折苦應為别離多¶
　　　涼州詞¶
黄河逺上白雲間一片孤城萬仞山羌笛何須怨楊栁¶
春光不度玉門關¶
　　　宴詞¶
長堤春水緑悠悠畎入漳河一道流莫聽聲聲催去棹¶
桃谿淺處不勝舟¶
　　張旭(蘇州人/)¶
<pb:KR4h0117_WYG_042-9a>¶
　　　青谿泛舟¶
旅人倚征棹薄暮起勞歌笑攬青谿月清輝不厭多¶
　　　桃花谿¶
隱隱飛橋隔野煙石磯西畔問漁船桃花盡日随流水¶
洞在清谿何處邊¶
　　　山行留客¶
山光物態弄春輝莫為輕隂便擬歸縱使晴明無雨色¶
入雲深處亦沾衣¶
<pb:KR4h0117_WYG_042-9b>¶
　　　春遊值雨¶
欲尋軒檻列清樽江上煙雲向晩昏須倩東風吹散雨¶
明朝却待入華園¶
　　　一日書¶
春草青青萬里餘邊城落日見離居情知海上三年别¶
不寄雲間一紙書¶
　　　栁¶
濯濯煙條拂地垂城邊樓畔結春思請君細㸔風流意¶
<pb:KR4h0117_WYG_042-10a>¶
未减靈和殿裏時¶
　　王諲¶
　　　後庭怨¶
君不見紅閨少女端正時夭夭桃李仙容姿幸得君王¶
憐巧笑披香殿裏薦蛾眉蛾眉雙雙人共進常恐妾身¶
從此擯甄妃為妬出層宫班女因猜下長信長信宫門¶
閉不開昭陽歌吹風送來夢中魂魄猶言是覺後精神¶
尚未廻念君嬌愛無終始使妾長啼後庭裏獨立每㸔¶
<pb:KR4h0117_WYG_042-10b>¶
斜日盡孤眠直至殘燈死秋日聞蟲翡翠簾春晴照面¶
鴛鴦水紅顔舊來花不勝白髪如今雪相似傳聞紈扇¶
思未歇預想蛾眉上初月如君貴偽不貴真還同棄妾¶
逐新人借問南山松葉意何如北砌槿花新¶
　　　夜坐㸔搊筝¶
調筝夜坐燈光裏却挂羅帷露纎指朱絃一一聲不同¶
玉柱連連影相似不知何處學新聲曲曲彈來未覩名¶
應是石家金谷裏流傳將滿洛陽城¶
<pb:KR4h0117_WYG_042-11a>¶
　　　長信怨¶
飛燕倚身輕争人巧笑名生君棄妾意増妾怨君情日¶
落昭陽壁秋來長信城寥寥金殿裏歌吹夜無聲¶
　　　閨情¶
日暮裁縫歇深嫌氣力㣲纔能收箧笥懶起下簾帷怨¶
坐空然燭愁眠不觧衣昨來頻夢見夫婿莫應知¶
　　　十五夜觀燈¶
暫得金吾夜通㸔火樹春停車傍明月走馬入紅塵妓¶
<pb:KR4h0117_WYG_042-11b>¶
雜歌偏勝場移舞更新應須盡記取説向不來人¶
　　賈至(字㓜鄰/洛陽人)¶
　　　贈裴九侍御昌江草堂彈琴¶
朔風吹踈林積雪在崖巘鳴琴草堂響小澗清且淺沈¶
吟東山意欲去芳歲晚悵望黄綺心白雲若在眼¶
　　　巴陵早秋寄荆州崔司馬吏部閻功曹舍人¶
謫居瀟湘渚再見洞庭秋極目連江漢西南侵斗牛滔¶
滔盪雲夢澹澹搖巴丘曠如臨渤澥窅疑造瀛洲君山¶
<pb:KR4h0117_WYG_042-12a>¶
麗中波蒼翠長夜浮帝子去永乆楚詞尚悲愁我同長¶
沙行時事加百憂登髙望舊國胡馬滿東周宛葉遍蓬¶
蒿樊鄧無良疇獨攀青楓樹淚灑滄江流故人西掖寮¶
同扈岐陽蒐差池盡三黜蹭蹬各南州相去雖地接不¶
得從之遊耿耿雲陽臺迢迢王粲樓跂予暮霞裏誰謂¶
無輕舟¶
　　　送友人使河源¶
送君魯郊外下車上髙丘蕭條千里暮日落黄雲秋舉¶
<pb:KR4h0117_WYG_042-12b>¶
酒有餘恨論邊無逺謀河源望不見旌斾去悠悠¶
　　　送李侍御¶
我年四十餘已嘆前路短羇離洞庭上安得不引滿李¶
侯忘情者與我同踈懶孤帆泣瀟湘望逺心欲斷¶
　　　送耿副使歸長沙¶
畵舸欲南歸江亭且留宴日暮湖上雲蕭蕭若流霰昨¶
夜相知者明發不可見惆悵西北風髙帆為誰扇¶
　　　送夏侯子之江夏¶
<pb:KR4h0117_WYG_042-13a>¶
扣楫洞庭上清風千里來留歡一杯酒欲别復徘徊相¶
見楚山下漁舟隱釣臺羨君還舊里歸念獨悠哉¶
　　　寓言二首¶
春草紛碧色佳人曠無期悠哉千里心欲采商山芝歎¶
息良㑹晩如何桃李時懐古晴川上佇立夏雲滋¶
凛凛秋閨夕綺羅早知寒玉砧調鳴杵始𢷬機中紈憶¶
昨别離日桐花覆井欄今來思君時白露盈堦漙聞有¶
關河信欲寄雙玉盤玉以委貞心盤以薦嘉餐嗟君在¶
<pb:KR4h0117_WYG_042-13b>¶
萬里使妾衣帶寛¶
　　　燕歌行¶
國之重鎮惟幽都東威九夷北制胡五軍精卒三十萬¶
百戰百勝擒單于前臨滹沱後易水崇山沃野亘千里¶
昔時燕山重賢士黄金築臺從隗始倐忽興亡空薊丘¶
漢家又以封王侯蕭條魏晋為横流鮮卑竊據朝五州¶
我唐區夏餘十紀軍容武備赫萬祀彤弓黄鉞授元帥¶
懇耕大漠為内地季秋膠折邊草腓治兵羽獵因出師¶
<pb:KR4h0117_WYG_042-14a>¶
千營萬隊連旌旗望之如火忽電馳匃奴懾竄窮髪北¶
天荒萬里無塵飛君不見隋家昔為天下宰窮兵黷武¶
征遼海南風不競多死聲鼓卧旗折黄雲横六軍將士¶
皆死盡戰馬空鞍歸故營時遷道革天下平白環入貢¶
滄海清自有農夫巳髙枕無勞校尉重横行¶
　　　巴陵寄李二户部張十四禮部¶
江南春草初羃羃愁殺江南獨愁客秦中楊栁也應新¶
轉憶秦中相憶人萬里鶯花不相見登髙一望淚沾巾¶
<pb:KR4h0117_WYG_042-14b>¶
　　　長門怨¶
獨坐思千里春庭曉景長鶯喧翡翠幙栁暗欝金堂舞¶
蝶縈愁緒繁花對靚妝深情託瑤瑟絃斷不成章¶
　　　銅雀臺¶
日暮銅臺静西陵鳥雀歸撫絃心斷絶聽管淚霏㣲靈¶
几臨朝奠空牀卷夜衣蒼蒼川上月應照妾魂飛¶
　　　侍宴曲¶
雲陛褰珠扆天墀覆綠楊隔簾妝隱映向席舞低昻鳴¶
<pb:KR4h0117_WYG_042-15a>¶
珮長廊静開冰廣殿凉歡餘劒履散同輦入昭陽¶
　　　對酒曲¶
梅發栁依依黄鸝歴亂飛當歌憐景色對酒惜芳菲曲¶
水浮花氣流風散舞衣通宵留暮雨上客莫言歸¶
　　　送陸恊律赴端州¶
越井人南去湘川水北流江邊數杯酒海内一孤舟嶺¶
嶠同仙客京華即舊遊春心將别恨萬里共悠悠¶
　　　送王員外赴長沙¶
<pb:KR4h0117_WYG_042-15b>¶
攜手登臨處巴陵天一隅春生雲夢澤水溢洞庭湖共¶
歎虞翻枉同悲阮籍途長沙舊卑濕今古不應殊¶
　　　長沙别李六侍御¶
月明湘水白露落洞庭乾放逐長沙外相逢路正難雲¶
歸帝鄉逺雁報朔方寒此别盈襟淚雍門不假彈¶
　　　岳陽樓宴王員外貶長沙¶
極浦三春草髙樓萬里心楚山晴靄碧湘水暮流深忽¶
與朝中舊同為澤畔吟停杯試北望還欲淚沾巾¶
<pb:KR4h0117_WYG_042-16a>¶
　　　詠馮昭儀當熊¶
白羽挿雕弓蜺旌動朔風平明出金屋扈輦上林中逐¶
獸長廊静吟鷹御苑空王孫莫諌獵賤妾觧當熊¶
　　　早朝大明宫呈兩省僚友¶
銀燭薫天紫陌長禁城春色曉蒼蒼千條弱栁垂青璅¶
百囀流鶯繞建章劒珮聲随玉墀歩衣冠身惹御爐香¶
共沐恩波鳳池上朝朝染翰侍君王¶
　　　白馬¶
<pb:KR4h0117_WYG_042-16b>¶
白馬紫連錢嘶鳴丹闕前聞珂自蹀躞不要下金鞭¶
　　　出塞曲¶
萬里平沙一聚塵南飛羽檄北來人傳道五原烽火急¶
單于昨夜㓂新秦¶
　　　春思二首¶
草色青青栁色黄桃花歴亂李花香東風不為吹愁去¶
春日偏能惹恨長¶
紅粉當壚弱栁垂金花臘酒觧酴醿笙歌日暮能留客¶
<pb:KR4h0117_WYG_042-17a>¶
醉殺長安輕薄兒¶
　　　答嚴大夫¶
今夕秦天一雁來梧桐墜葉搗衣催思君獨歩華亭月¶
舊館秋隂生綠苔¶
　　　送南給事貶崖州¶
疇昔丹墀與鳳池即今相見兩相悲朱崖雲夢三千里¶
欲别俱為慟哭時¶
　　　送李侍御赴常州¶
<pb:KR4h0117_WYG_042-17b>¶
雪晴雲散北風寒楚水吴山道路難今日送君須盡醉¶
明朝相憶路漫漫¶
　　　送王道士還京¶
一片仙雲入帝鄉數聲秋雁至衡陽借問清都舊花月¶
豈知遷客泣瀟湘¶
　　　巴陵夜别王八員外¶
栁絮飛時别洛陽梅花發後到三湘世情已逐浮雲散¶
離恨空随江水長¶
<pb:KR4h0117_WYG_042-18a>¶
　　　岳陽樓重宴别王八員外貶長沙¶
江路東連千里潮青雲北望紫㣲遥莫道巴陵湖水濶¶
長沙南畔更蕭條¶
　　　初至巴陵與李十二白裴九同泛洞庭湖二首¶
江上相逢皆舊遊湘山永望不堪愁明月秋風洞庭水¶
孤鴻落葉一扁舟¶
楓岸紛紛落葉多洞庭秋水晩來波乗興輕舟無近逺¶
白雲明月弔湘娥¶
<pb:KR4h0117_WYG_042-18b>¶
　　　西亭春望¶
日長風煖栁青青北雁歸飛入窅㝠岳陽樓上聞吹笛¶
能使春心滿洞庭¶
　¶
　¶
　¶
　¶
　石倉歴代詩選卷四十二¶
