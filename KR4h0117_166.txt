# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.115516
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百六十六
<pb:KR4h0117_WYG_166-1a>¶
欽定四庫全書¶
　石倉歴代詩選巻一百六十六¶
　　　　　　　　　　　　明　曹學佺　編¶
　宋詩四十三¶
　　洪适¶
　　　行行重行行¶
行行重行行南北各倦逰昔人重離别一日嗟三秋如¶
何三秋暮相見尚悠悠方寸正紆軫何以寫我憂仰瞻¶
<pb:KR4h0117_WYG_166-1b>¶
衡漢移俯對蘭菊遂臭味雖云同光塵若為異廽風凄¶
且發飄我别時袂欲知長相思披衣不勝體¶
　　　青青河畔草¶
青青河畔草英英籬邉菊雅雅當窓女濯濯手如玉淵¶
淵錦中意粲粲未盈幅藁砧天一涯刀頭誤行卜卻鑑¶
怨新眉誰教逺山綠¶
　　　明月皎夜光¶
明月皎夜光瑟瑟扇商籟衡紀直西𨇠雲章斜左界感¶
<pb:KR4h0117_WYG_166-2a>¶
彼林薄凋嵗律倐云邁蜻蛚誰汝憐悽悽鳴户外昔我¶
耐久朋著鞭道方泰尉藉繒縞輕金蘭舊盟改東井不¶
及泉須女無儔配君㸔貢公綦白頭愧傾蓋¶
　　　冉冉孤生竹¶
冉冉孤生竹成隂幽谷中聿来君子室葛藟施喬松喬¶
松千百尋攀附猶可窮思君江水深褰裳難徃従同心¶
而偏棲愧彼摩霄鴻灼灼芙蓉花凌波媚芳風非不努¶
力愛秋至無歸鴻昔盟儻不寒誰嘆久西東¶
<pb:KR4h0117_WYG_166-2b>¶
　　　迢迢牽牛星¶
迢迢牽牛星奕奕停梭女尋盟整瑶轡緘情遵漢渚欣¶
讌未斯須别愁眉已度黄月不我留殘機忍重顧翻羡¶
巫山雲朝朝楚王遇¶
　　　明月何皎皎¶
明月何皎皎舒光瑩牕綺宛轉羞空牀披軒歩庭際故¶
愛同一心新愁今兩耳咫尺相㑹難迢迢若千里况復¶
千里隔憂端無窮已¶
<pb:KR4h0117_WYG_166-3a>¶
　　　海棠花¶
雨濯吳粧膩風催蜀錦裁自嫌生較晚不得聘寒梅(金/城)¶
(記黎舉常云欲令梅聘海棠棖子臣櫻桃及以芥/嫁笋但恨時不同然牡丹酴醿楊梅枇杷盡為友)¶
　　　宿佛窟寺¶
籃輿登佛窟髙閣望中清古木爾許䕃飛泉無限聲雨¶
消今日暑雲作晩来晴獨對青山久相逢如有情¶
　　　交翠亭¶
　　政和丙申家君主寧海簿明年作交翠亭是秋¶
<pb:KR4h0117_WYG_166-3b>¶
　　而某生後二十有八年某來貳郡事踰年行縣¶
　　至此感舊遂賦詩¶
三十年中事鸞棲築一亭寒聲長新籜清閟拂踈櫺水¶
轉前時綠山濃逺處青重来勤問訊此别記秋螢¶
　　　次韻蔡瞻明江樓秋晩¶
斜照穿林逈歸雲歛岫遲蝸文寒壁篆蛛巧暮簷絲待¶
月是愁處對山無倦時掀髯阻談綺細讀寄来詩¶
　　　國清寺¶
<pb:KR4h0117_WYG_166-4a>¶
紺宇今方盛名知國已清(李邕寺記云智者嘗夢定光/曰寺若成國必清因以為名)¶
萬松九里影䨇澗四時聲杖策將窮覽巾車不計程登¶
堂山更好人去曉猿鳴(光老作更好堂方成而有㫖移/住靈隐時丈室未有繼之者)¶
　　　寒巖寺¶
峭壁挿青㝠層巖覆化城空中清磬發幽處慧燈明萬¶
瓦足雲氣四簷無雨聲豐干不饒舌此地孰知名¶
　　　曉發秦安驛¶
秋夢不能曉起行山徑迷小車驚宿鷺列炬誤鳴雞冷¶
<pb:KR4h0117_WYG_166-4b>¶
覺霜華重光瞻斗柄低金庭有佳處芳桂想幽棲¶
　　　送范子芬赴浙東機幕¶
男兒三十富春秋况是才華出軰流傳家不堕右丞相¶
入幕少佐東諸侯梅花頗惜詩人去草色正牽行客愁¶
修褉蘭亭訪陳迹應懐同醉仲宣樓¶
　　　次韻程觀過¶
山城寂寂簿書稀梅際春風一夜歸忽喜烹魚中有得¶
恍然揮塵久相違折腰豈愛蘄州竹問漢須尋織女機¶
<pb:KR4h0117_WYG_166-5a>¶
竒絶黄山待佳句何時小雨濕征衣¶
　　　乞盟豹巖之北脩竹數畆中有叢冡數十百處¶
　　　　皆紹興末年所寄余得地先定䂓撫某處起¶
　　　　亭榭某處植花木七八年間成畦逕矣所寄¶
　　　　之櫬願移者従之不强也作噩之春有姓淡¶
　　　　人来啓啓菆卜日携鍤掘土數尺敗棺俱在¶
　　　　朽骨為土所蝕頗亦不具皆包裹而去後數¶
　　　　日忽訴于縣于州于外臺追問証治踰月始¶
<pb:KR4h0117_WYG_166-5b>¶
　　　　定今不復塞其故穴欲使孫曾知之故作此¶
　　　　詩¶
未央長樂宫中有樗里墓沈沈天子居咫尺穴狐兎乃¶
知古聖人如天覆下土雖袒裼裸程回目曽不顧賢哉¶
季武子杜殯廹西廡堂皇歩武接松檟暗鐘鼓桃茢不¶
屛除芻靈許来袝忌諱後愈多今人不如古曹瞞好發¶
邱凶德比夷虜掩骼埋其胔人當事斯語我老得歸田¶
買山因學圃鬱鬱琅玕林叢冡不知數豈忍去枯骨為¶
<pb:KR4h0117_WYG_166-6a>¶
我展杖屨恣其笋侵畺不使種𤓰瓠花木列四旁亭榭¶
亦回䕶數年畦逕成或徙或如故尚有獷悍人珥筆巧¶
誣訴無言事自明有物衆所覩舊壙今弗堙朽木且支¶
柱尚恐妄男子輕傳市中虎書事示孫曾無心覓佳句¶
　　附韓元吉詩(有南/澗集)¶
　　　雨中聞伯㳟至湖上¶
莫嫌鞭馬踏春&KR0378;茶鼎詩囊偶共携山色雨深㸔更好¶
湖光煙接望還迷連天花絮飛將盡夾道蒲荷長欲齊¶
<pb:KR4h0117_WYG_166-6b>¶
官事得閒須洗眼蓬壺只在帝城西¶
　　　記建安大水¶
孤城雨脚暮雲平不覺魚龍自滿庭託命已甘同木偶¶
置身端亦似羸瓶浮家却羡鴟夷子㺯月常憂太白星¶
當日乗槎便仙去故人應在曲江靈¶
　　　紅梅¶
不隨羣艶競年芳獨自施朱對雪霜越女謾誇天下白¶
夀陽還作醉時粧半依修竹餘真態錯認夭桃有暗香¶
<pb:KR4h0117_WYG_166-7a>¶
月底瑶臺清夢到霓裳新換舞衣長¶
　　　送陸務觀得倅鎮江還越¶
髙文不試紫雲樓猶得聲名動九州金馬漸登難避世¶
蓬莱已近却回舟燒城赤舌知何事許國丹心惜未酬¶
歸卧鏡湖聊洗眼雨餘層壑正奔流¶
　　　送陸務觀福建提倉¶
觥船相對百分空京口追隨一夢中落紙雲煙君似舊¶
盈巾霜雪我成翁春来茗葉還争白臘近梅梢盡放紅¶
<pb:KR4h0117_WYG_166-7b>¶
領畧溪山須妙語小迂旌莭上凌風¶
　　附韓琥詩(字仲止南/澗之子也)¶
　　　五月十日¶
片月生林白㳂流澗亦明幽人方獨夜山寺有㣲行野¶
處偏宜夏貧家不厭晴薰風吹老鬂腐草見飛螢¶
　　　七月四首¶
水石雲山裏歸来已九秋隔城如淺近隣寺始深幽慧¶
逺逢修静文淵說少㳺徑荒殊不掃風葉上牽牛¶
<pb:KR4h0117_WYG_166-8a>¶
　　　其二¶
地僻稀人迹重林日自虚鳥飛晨氣外蟬噪晩凉初餘¶
潤従侵屨浮埃倦整書樵漁時上下閉户又何居¶
　　　其三¶
木末芙蓉起亭亭綠且青墻猶承片瓦牕不礙踈欞次¶
第花擎蓋縦横葉展屛石丁誰主者仙豈待沈㝠¶
　　　其四¶
擁砌叢生菊何關老意多澆花驚易燥耘草喜成科枕¶
<pb:KR4h0117_WYG_166-8b>¶
腊猶宜睡餐香豈待哦淵明蔵不盡滿把尚婆娑¶
　　　雨多極凉冷¶
焉知三伏雨已作九秋風木葉凉應脫禾苗潤必豐地¶
偏山吐月橋斷水浮空雞犬隣家外魚蝦小市中¶
　　　晩雨可愛¶
燈火凉秋夜空山雨到簷吹聲初甚少落勢近頻添籬¶
菊叢叢潤畦蔬種種沾沈思仍静聽香鼎伴書籖¶
　　　雨凉意可掬¶
<pb:KR4h0117_WYG_166-9a>¶
秋聲連夜起秋意雨来時睡覺風生屋凉須水到池交¶
㳺稀自好出入懶方宜只被章泉誤書題又寄詩¶
　　　晚春¶
幽砌踈畦送晩春水流山静見閒身行吟散去風光好¶
熟睡醒来雨氣新木筆豈非濃意態石楠終是淡精神¶
鶯聲圎處鵑聲急景物芳菲不負人¶
　　　十三日¶
南山春雪未全消路並浮梁歩石橋深綠漸歸髙栁葉¶
<pb:KR4h0117_WYG_166-9b>¶
淺紅初上小梅梢峭寒寺院鐘聲&KR0120;昏暮人家獨影摇¶
一夜東風吹酒醒夢回花月是元宵¶
　　　寒食¶
曉色猶濛淡淡煙花間行過小溪邉人家寒食當晴日¶
野老春逰近午天吹盡海棠無步障開成山栁有堆綿¶
呼兒覓友尋隣伴㸔却村農又下田¶
　　　九日破曉携兒姪上前山竚立佳甚¶
懷玊鏡臺開逺晴靈溪葛水去無聲園荒不礙憑髙立¶
<pb:KR4h0117_WYG_166-10a>¶
徑側何須委曲行露氣已濃清可掬日華初出畵難成¶
閒居九日依辰至舉俗胡為亦愛名¶
　　　風雨中誦潘邠老詩¶
滿城風雨近重陽獨上吳山㸔大江老眼昏花忘逺近¶
壯心軒豁任行蔵従来野色供吟興是處秋光合斷腸¶
今古騷人乃如許暮潮聲捲入蒼茫¶
　　　探梅¶
簡㸃山前梅蘂㾗花雖未放已銷魂縦饒老榦摧幽谷¶
<pb:KR4h0117_WYG_166-10b>¶
也勝繁華倚市門冷落不成欺嵗晩陽和且可待春温¶
清香一噴紅梢滿却月凌風未易論¶
　　　梅花¶
今年全未作梅詩與向花前浪品題不分雪霜摧折盡¶
尚須天日照臨之静㸔冷蘂無人㑹閒遶孤根只自知¶
猶有幽禽解鳴語為予醻酢殆移時¶
　　　又¶
肯同桃李强攙春自占空山野水濱老氣却因髙樹得¶
<pb:KR4h0117_WYG_166-11a>¶
清姿不待數花新本来澹薄難従俗縦入紛華已絶塵¶
最愛夜深霜重處冷風吹起月精神¶
　　　春山㸔紅梅¶
年年常得醉君家今日紅梅正着花㸃綴初非桃有艶¶
横斜寧與李争華依然竹外并林下况復山巔與水涯¶
歩遶孤根香更在髙懐無惜共流霞¶
　　　澗上臘梅香甚¶
照眼花枝是臘梅香傳小樹為誰開㺯隂欲雪山長暝¶
<pb:KR4h0117_WYG_166-11b>¶
破曉終風水漫洄鳥語春聲喧復静鴻飛寒影去還来¶
數間敗屋浮橋外何苦無吟不舉杯¶
　　　梅下¶
雖得霜濃春自濃野梅無處不為容半依古渡迷芳草¶
獨占荒山對古松綽約花房宜戲蝶崔嵬枝榦若㳺龍¶
角巾一幅支笻久不覺煙中有寺鐘¶
　　　澗東臨風飲梅花尚未全放一樹獨佳¶
殘雪餘寒二月来澗東猶是欲開梅夕陽影澹初尋句¶
<pb:KR4h0117_WYG_166-12a>¶
流水聲清更把杯取友喚隣相領略破荒尋勝獨徘徊¶
誰能折向南枝醉一陣寒香撲麝煤¶
　　　探梅¶
探梅山路一杯停日澹風㣲逺靄生莫問古来尋古話¶
只知春近愛春情㡬枝冷蘂吟方見一㸃疎花畫不成¶
我挾兩兒同二友老来酒外更何營¶
　　附許將詩(元祐狀元字/冲元福州人)¶
　　　成都運司西園亭詩¶
<pb:KR4h0117_WYG_166-12b>¶
髙牙負北郭芳園路西轉鳥鳴戀故木蘭茁歸新畹坐¶
延花景深行倚笻枝穏翳然想林水㑹心不在逺¶
　　　其二¶
朱堂俯玊谿玊谿清且幽従公暫息偃撫景空夷猶浮¶
雲冠圎島白日回方流秪此有光碧何必崑崙洲¶
　　　其三¶
重樓起城隂乗髙望四極列峰横青天飛雪千里積疑¶
是空素山冬夏海中白莫怪頻東向上有思歸客¶
<pb:KR4h0117_WYG_166-13a>¶
　　　其四¶
海棠冠蜀花此軒花尤冠紅雲簇蘂細綠水照葉嫩倚¶
粧宫粉聚疊綺霞光散雨淚㸃春風應懐上林怨¶
　　　其五¶
蜀地山四維益州平如掌累臺鬱臨風坐㸔月宵上稍¶
出叢木末始發衆籟爽兹焉暫逰目一覽天地廣¶
　　　其六¶
欄干竇溜長&KR0772;窱空埃静修林密總翠盡得錦城景雲¶
<pb:KR4h0117_WYG_166-13b>¶
舒青青色風散搔搔影未為夜行人共此晝夜永¶
　　　其七¶
引泉注清渠潺潺潄寒玉側出閬風遲驟驚江雨速飛¶
瀨乍揚白樛木細涵綠晝夜聲不止肯効楚人哭¶
　　　其八¶
茅茨以為菴環顧蕭然虚内樂茍自足容人即有餘旁¶
依修竹宻上翳青松踈勿言此中陋中有君子居¶
　　　其九¶
<pb:KR4h0117_WYG_166-14a>¶
飛閣出方池修曲見空莽低臨花塢近平覺春波長返¶
景澄餘暉夕隂帯浮爽従容觀魚樂不减逰濠上¶
　　　其十¶
翩然溝上亭左右相映帯修柟列翠幄長松偃髙蓋地¶
褊景逾寛處約志彌泰誰知坐嘯間心逰萬物外¶
　　　逰東山和程大卿師孟¶
東山十里復溪流逺客時時騁望愁泉近榴花深洞口¶
亭開獅子舊峰頭一州旗色天邉出三館芸香海上留¶
<pb:KR4h0117_WYG_166-14b>¶
南北共歌公所憇獨嗟無計共英㳺¶
　　　東山碧巖亭¶
舊室曾留古岸邉新亭同賞碧巖前日生獅子峰頭木¶
煙伴榴花洞口泉黄葉入秋山出地白雲臨曉海垂天¶
飄然蹤跡今何定别去江湖又一年¶
　¶
　¶
　石倉歴代詩選巻一百六十六¶
