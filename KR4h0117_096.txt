# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.440651
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷九十六
<pb:KR4h0117_WYG_096-1a>¶
欽定四庫全書¶
　石倉歴代詩選卷九十六¶
　　　　　　　　　　　　明　曹學佺　編¶
　晩唐二十三¶
　　韓偓(字致堯京兆萬/年人流㝢閩中)¶
　　　五更¶
秋雨五更頭桐竹鳴騷屑却似殘春候斷送花時節空¶
樓雁一聲逺屏燈半滅繡被擁嬌寒眉山正愁絶¶
<pb:KR4h0117_WYG_096-1b>¶
　　　懶卸頭¶
侍女動妝奩故故驚人睡那知本未眠背面偷垂淚懶¶
䣃鳯皇釵羞入鴛鴦被時復見殘燈和烟墜金穗¶
　　　幽獨¶
幽獨起清晨山鶯啼更早門巷掩蕭條落花滿芳草烟¶
和魂共逺春與人同老黙黙又依依凄然此懐抱¶
　　　幽窗¶
刺繡非無暇幽窗自尠歡手香江橘嫩齒軟越梅酸密¶
<pb:KR4h0117_WYG_096-2a>¶
約臨行怯私書欲報難無慿諳鵲語猶得暫心寛¶
　　　草書屏風¶
何處一屏風分明寄逺踪雖多塵色染猶見墨痕濃怪¶
石奔秋澗寒藤挂古松若敎臨水畔字字恐成龍¶
　　　欲去¶
紛紜隔窗語重約踏青期縱得相逢處無非欲去時恨¶
深書不盡寵極意多疑惆悵桃源路惟教夢寐知¶
　　　意緒¶
<pb:KR4h0117_WYG_096-2b>¶
絶代佳人何寂寞棃花未發梅花落東風吹雨入西園¶
銀線千條度虗閣臉粉難勻蜀酒濃口脂易印呉綾薄¶
嬌嬈意緒不勝羞願倚郎肩永相著¶
　　　代小玉家為蕃騎所虜後寄集賢裴相國¶
動天金鼓逼神州惜别無心學墜樓不得廻眸辭傅粉¶
便須含淚對殘秋拆釵伴妾埋青塜半鏡隨郎葬杜郵¶
惟有此宵魂夢裏殷勤相覔鳯池頭¶
　　　寄湖南從事¶
<pb:KR4h0117_WYG_096-3a>¶
索莫襟懐酒半醒無人一為解餘酲㟁頭栁色春將盡¶
船背雨聲天欲明去國正悲同旅雁隔江何忍更啼鶯¶
蓮花幕下風流客試與温存譴逐情¶
　　　避地寒食¶
避地淹留巳自悲况逢寒食欲沾衣殘春孤館人愁坐¶
斜日空園花亂飛路辱漸憂知巳薄時危又與賞心違¶
一名所繫無窮事争取當年便息機¶
　　　途中經野塘¶
<pb:KR4h0117_WYG_096-3b>¶
世亂他鄉見落梅野塘晴暖欲徘徊船衝水烏飛還上¶
袖拂楊花去又來季重舊遊多䘮逝子山新賦極悲哀¶
眼㸔朝市為陵谷始信昆明有劫灰¶
　　　半醉¶
水向東流更不囘紅顔白髪逓相催壯心暗逐髙歌盡¶
往事空成半醉來雲䕶雁霜籠淡月雨憐鶯曉落殘梅¶
西陵悵望芳菲節處處斜陽草似苔¶
　　　春盡¶
<pb:KR4h0117_WYG_096-4a>¶
惜春連日醉昬昬醒後衣裳見酒痕細水浮花歸别澗¶
斷雲含雨入孤村人間易得芳時樂地迥難招自古魂¶
慚愧流鶯相厚意清晨猶為到西園¶
　　　午睡夢江外兄弟¶
長夏居閒門不開繞門青槿絶塵埃空庭日午獨眠覺¶
旅夢天涯相見廻鬢向此時因有雪心從到處即成灰¶
如何水陸三千里幾月書郵始一來¶
　　　翫水禽¶
<pb:KR4h0117_WYG_096-4b>¶
兩兩珍禽渺渺溪翠衿紅掌浄無泥向陽眠處沙成毯¶
踏水飛來浪作梯依倚雕梁輕社燕抑揚金距笑晨雞¶
勸君細認漁翁意莫遣絙羅悞穩棲¶
　　　禁中作¶
銀臺直北金鑾外暑雨初晴皓月中惟對松篁聽刻漏¶
更無塵土翳虗空緑香熨齒金盤果清冷侵肌水殿風¶
坐久忽聞鈴索動玉堂西畔響丁東¶
　　　偶見¶
<pb:KR4h0117_WYG_096-5a>¶
千金莫惜買娉婷一笑從教下蔡傾仙樹有花難問種¶
御香聞氣不知名愁來自覺歌喉咽瘦去誰憐舞掌輕¶
小疊紅箋書恨字與奴方便送卿卿¶
　　　三月¶
辛夷纔謝小桃發踏青過後寒食前四時最好是三月¶
一去不囘惟少年吳國地遙江接海漢陵魂斷草連天¶
新愁舊恨知無奈須就隣家甕底眠¶
　　　雪中過重湖信筆偶題¶
<pb:KR4h0117_WYG_096-5b>¶
道方時險擬如何謫去甘心隱薜蘿青草湖將天暗合¶
白頭浪與雪相和旗亭臘酌逾年熟水國春寒向晩多¶
處困能閒應不怨醉來惟是欲傞傞¶
　　　登閩南神光寺塔¶
無奈離腸日九廻强攄懐抱立髙臺中華地向城邊盡¶
外國雲從島上來四序有花長見雨一冬無雪却聞雷¶
離宫紫氣生冠冕試望扶桑病眼開¶
　　　苑中¶
<pb:KR4h0117_WYG_096-6a>¶
上苑離宫處處迷相風高與露盤齊金階鑄出狻猊立¶
玉樹雕成翡翠啼外使調鶯初得按中官過馬不教嘶¶
笙歌錦繡雲霄裏獨許詞臣醉似泥¶
　　　亂後却至近甸有感¶
征童容易犯公門北屋齊人作旅魂夜户不扄生茂草¶
春渠自溢浸荒園關中却是屯邊卒塞外翻聞有漢村¶
堪恨無情清濁水東流依舊遶秦源¶
　　　效崔國輔¶
<pb:KR4h0117_WYG_096-6b>¶
淡月照中庭海棠花自落獨立俯閒階風動秋千索¶
　　　又¶
羅幕生春寒繡窗愁未眠南湖夜半雨應濕采蓮船¶
　　　宫詞¶
繡屏斜立正銷魂侍女移燈掩殿門燕子不歸花著雨¶
春風應自怨黄昬¶
　　　寄隣莊道士¶
聞説經旬不閉關藥窗誰伴醉開顔夜來雪壓村前竹¶
<pb:KR4h0117_WYG_096-7a>¶
剰見溪南幾尺山¶
　　　尤溪道中¶
水自潺湲日自斜晝無雞犬有鳴鴉千村萬落如寒食¶
不見人煙空見花¶
　　　醉著¶
萬里清江萬里天一村桑柘一村烟漁翁醉著無人喚¶
過午醒來雪滿船¶
　　　詠燈¶
<pb:KR4h0117_WYG_096-7b>¶
高在酒樓明錦幕逺隨漁艇泊烟江古來幽怨皆銷骨¶
休向長門背雨窗¶
　　　遶廊¶
濃烟隔簾玉漏泄斜燈照燭光參差遶廊倚檻更惆悵¶
微雨輕寒時落花¶
　　　聞雨¶
香侵蔽膝夜寒輕聞雨傷春夢不成羅帳四垂紅燭背¶
玉釵敲著枕函聲¶
<pb:KR4h0117_WYG_096-8a>¶
　　　聯綴體¶
院宇明秋日日長社前孤雁别遼陽隴頭鍼線年年事¶
不喜寒砧𢷬斷腸¶
　　　夜深¶
清江碧草兩悠悠各自風流一種愁正是落花寒食雨¶
夜深無伴倚空樓¶
　　　哭花¶
曾愁香結破顔遲今見妖紅委地時若是有情争不哭¶
<pb:KR4h0117_WYG_096-8b>¶
夜來風雨葬西施¶
　　　巳凉¶
碧欄干外繡簾垂猩色屏風畫折枝八尺龍鬚方錦褥¶
已凉天氣未寒時¶
　　　江樓¶
夢啼鳴咽覺無語杳杳微微望烟浦樓空客散燕交飛¶
江静帆稀日亭午¶
　　　日高¶
<pb:KR4h0117_WYG_096-9a>¶
䑃朧猶認管絃聲噤咋餘寒酒未醒春暮日髙簾半捲¶
落花和雨滿中庭¶
　　　踏青¶
踏青㑹散欲歸時金車久立頻催上收裠整髻故遲留¶
兩㸃深心各惆悵¶
　　　中春憶贈¶
年年長是阻佳期萬種恩情只自知春色轉添惆悵望¶
似君花發兩三枝¶
<pb:KR4h0117_WYG_096-9b>¶
　　　閨怨¶
時光潛去暗凄凉懶對菱花暈曉妝初折鞦韆人寂莫¶
後園青草任他長¶
　　　寒食夜有寄¶
風流大底是張張一度相思一斷腸雲薄月昬寒食夜¶
隔簾微雨杏花香¶
　¶
　石倉歴代詩選巻九十六¶
