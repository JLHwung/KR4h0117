# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:19.047611
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百七十四
<pb:KR4h0117_WYG_374-1a>¶
欽定四庫全書¶
　石倉歴代詩選巻三百七十四¶
　　　　　　　　　　　　明　曹學佺　編¶
　明詩次集八¶
　　王阜¶
　　　題鄭公望南湖草堂¶
東風握手龍溪上三珠樹下頻來徃北院紅荆醉裏看¶
南湖碧草吟邊長羡君洒落才且竒向來羣從總能詩¶
<pb:KR4h0117_WYG_374-1b>¶
雁行綵袖迎春早熊膽青燈覺曙遲松杉影動揺書幌¶
蘭蕙香浮棲鶴帳風櫺月榻陪壯逰海樹江雲引遐望¶
俄頃鴒原嘆别離薊門渺在天一涯山海有謡舂斗粟¶
庭階何日㑹連枝凄然姜被遥相憶一字平安萬金直¶
出塞龍媒凢馬空倚門鶴髪千峰夕獨慙為客江南湄¶
舊業荒凉托故知桑梓幾回成逺夢梧桐三尺負幽期¶
扁舟明日龍門道林下相㸔情更好親舍常稱九醖巵¶
神京逰子歸來早¶
<pb:KR4h0117_WYG_374-2a>¶
　　　題林榮山水圖¶
晴山髙且閒晴雲淡而白山似髙人雲作衣人似門雲¶
着山色山色青青常對門溪居渾似武陵源半潭林影¶
花枝静十里松聲地籟喧芝蘭猗猗香滿室麗澤南來¶
有滋益青入湘簾山市春凉生書案芸香夕故人抱琴¶
千里來白日軒几無纎埃悠悠逺托知音賞莫使衡門¶
掩緑苔¶
　　　掬翠樓¶
<pb:KR4h0117_WYG_374-2b>¶
永嘉山水妍達士美如玉髙閣清且閒羣岑翠可掬天¶
台雁蕩天際來逺近合踏青蓮開嵐光排闥臨書案黛¶
影當筵落酒杯亭亭華葢祥雲表九㸃晴煙斗山小遥¶
窺羅幌入窗凉近映硯屏山嶂曉絃中古操振芳聲鏡¶
裏脩睂巧畫成煙開鼇背簾前碧雨洗螺鬟掌上青四¶
時清勝如盤谷滿座髙朋霽吟目巾舄同盟物外情房¶
櫳不受人間俗川原曠野仍逶迤霞月朝昏映苧衣緬¶
想林翁多雅趣倚欄長詠少陵詩¶
<pb:KR4h0117_WYG_374-3a>¶
　　　題李氏江湖雅趣巻¶
閩南李君清且竒雅趣未許傍人知九洲四海坐超忽¶
三江五湖開渺瀰孤琴獨鶴閩南路萬里雙魚傳尺素¶
鳥外殘霜七澤秋唫邊疎雨三湘暮天低劍閣雲滿身¶
水接瞿塘月近津玉壘倚空山入楚錦江翻雪樹浮秦¶
十年斗酒新豐市不作五陵逰子意八千驛路歸夢中¶
百二關山醉鄉裏天津客舍臨洛城中州原野如掌平¶
華嵩互應硯屏緑河洛争涵書幌清漢江鴨緑變春酒¶
<pb:KR4h0117_WYG_374-3b>¶
齊魯嵐光青未了白雁聲沈薊北春瓊花影落淮南曉¶
錢塘江霽暮煙銷曽向吳門㸔夜潮天宇月明銀漢轉¶
海門雷動玉山揺香爐峰前雙瀑布玉龍出峽蒼煙破¶
五老雲霞載酒來九江雪浪揚㠶過驅車暫駐臺江下¶
沙合雨晴堪洗馬榕邊幾度共吟樽竹裏時同誦風雅¶
九華山色翠屏開五馬潮頭畫舫回屴崱天風迎曉屐¶
偃旗嵐影蘸春杯平生客寓江湖久雅趣由來世稀有¶
明朝買棹整絲綸知作滄江釣鼇手¶
<pb:KR4h0117_WYG_374-4a>¶
　　　題山水小景¶
大山突兀氣勢豪小山羅列如湧濤迴峰逶迤接林麓¶
白雲不動秋天髙何人一棹山陰興三尺吟笻骨中浄¶
金沙寳樹寒殿開瑶草玉枝秋閣逈迢迢嘉遁凌碧岑¶
芳亭瀟洒似山陰呼童曉掃青苔逕拂石時横緑綺琴¶
髙山流水多佳趣悠悠永托知音遇千齡鶴髪獨鳴臯¶
半夜啼烏思反哺髙音古意揚清芬考槃不與人間聞¶
老夫未遂幽棲志願借青山一片雲¶
<pb:KR4h0117_WYG_374-4b>¶
　　　題曽廷玉畫竹¶
曽郎未老清如竹髙節翛然出塵俗風流堪繼王子猷¶
城居宛若山陰曲道人清白掀脩睂巾舄近托山中逰¶
錦胸吞吐嶰谷月彩毫移得瀟湘秋長枝瀟洒美如玉¶
宻葉&KR2513;毶一庭緑拂月翻疑翡翠巢倚雲應借鴛鴦宿¶
虚心勁直凌雪霜異態向背仍低昂清風拂地𤣥鶴舞¶
太陰作雨蒼龍翔初聞九疑湘水立夜深瑶瑟英皇泣¶
何似髙堂五月寒數竿猶帯春煙濕又聞老逋守湖州¶
<pb:KR4h0117_WYG_374-5a>¶
此筠價重珊瑚鈎當時必待蘇仙句星斗墮地天人愁¶
多君詩畫愛竒絶筆下蛟龍出溟渤明日蒼江釣巨鼇¶
長枝好拂扶桑日¶
　　　題劉先主三顧草廬圖¶
火星匿輝三光翳當時妖鬼移神噐中山華胄左將軍¶
仗鉞西南伸大義南陽卧龍天下無枉駕三顧風雲趨¶
草廬傾葢君臣際魚水同心契合初大將荆益分三傑¶
赤壁樓船煙燼滅漢中纘緒帝業成青史煌煌載功烈¶
<pb:KR4h0117_WYG_374-5b>¶
關張龍虎皆殞身直似中原仗老臣木牛轉餉關中粟¶
甲馬空思渭北塵渭兵十萬揚威武典午滑賊虎成鼠¶
出師二表八陣圖耿耿孤忠照千古¶
　　　落花嘆¶
落花嘆花昔開時春滿眼東隣西舍來㸔花秉燭夜逰¶
作花伴韶光轉眼瞬息間殘粧憔悴無人管落花嘆嘆¶
落花花今衰老無容華當時把翫勝珠玉今日抛棄成¶
泥沙半飛半舞更展轉欲落未落猶迴斜落花嘆嘆花¶
<pb:KR4h0117_WYG_374-6a>¶
落花怨東君情太薄收却園林錦綉機吹惹蓮臺緑羅¶
幙蜂蝶無情竟不來桃李無言空寂寞¶
　　　十六夜月¶
昨夜中秋節長空月更圓庾亮有情重對酒袁宏何事¶
不回船碧波倒蘸山河影下上琉璃秋萬頃吳剛砍桂¶
素娥驚玉兎銀蟾夢初醒玉宇瓊樓鏡裏開霓裳舞罷¶
重徘徊三郎一去人間老水㸃煙中海似盃¶
　　　早秋寄箬溪故人¶
<pb:KR4h0117_WYG_374-6b>¶
海上金風洗殘暑溪邊黄葉飄四五故人教鐸天一涯¶
迢逓千峰隔秋渚昔年膠漆桑梓間心比白鷗閒更閒¶
一㠶清興波間月千里離情海上山百壺鷄黍春風面¶
幾度蓴鱸憶鄉縣吟邊晩岫疊雲屏醉裏寒溪澄素練¶
常懷太白對清樽也識希夷望白雲半簾潭影魚雙躍¶
一枕松陰鶴不羣自慙流落臨江曲寂寞芸軒隔深竹¶
遥待仙舟海上還論文共剪西窗燭¶
　　　題妙峰上人寒翠軒¶
<pb:KR4h0117_WYG_374-7a>¶
三山海上開萬木霜中悴化城亘古長如春寳樹千章¶
欝寒翠寒翠當軒曙氣新蒲團竹几無纖塵日迎雪竹¶
影在地風送雨花香襲人𤣥峰上人抱髙節見性明心¶
坐超忽幾結三生石上縁十年獨飯山中蕨霹靂巖前¶
舊逕深霜天朗月掛珠林窗前卧虎依禪寂鉢裏降龍¶
聽梵音東房兀坐山中静西竺傍通塵外境九陌春塵¶
禮磬聲半空海色揺幡影天香滿室定初回遥指江南¶
雪放梅鴉浴石池延拄錫鶴歸瀛海影浮盃野夫曽共¶
<pb:KR4h0117_WYG_374-7b>¶
西樓宿竹外素煙茶己熟清風兩翼共談禪願作雙松¶
在深谷¶
　　　遊烏石山清泠臺¶
半夜金烏池上浴千年巨跡延芳躅俯視崇墉接逺郊¶
下臨幽谷通天竺霜落樓前一徑開珠林迢逓遶蒼崖¶
老衲逺迎天上使山童旋掃石邊苔九重使節青㝠上¶
千里四方皆一望螺女不煩江上流龍臺釣罷人何徃¶
東望石皷西偃旂雁湖文筆同逶迤法雨忽從松際落¶
<pb:KR4h0117_WYG_374-8a>¶
慶雲常傍日邊飛纂修大典心常赤東閣英髦有清適¶
牙籤錦軸燦珠璣千軍筆陣蛟龍迹老禪與我最相知¶
擕酒登臨會有期旛&KR1242;影裏成三口鐘磬聲中禮六時¶
劃然長嘯山人去紫閣丹臺隔煙霧寒翠軒中語别時¶
相思寄在梅花樹¶
　　　題髙彦美山水圖¶
青山岧嶤倚晴宇茅堂恍惚山隂墅花揺林影半潭春¶
松撼濤聲千嶂雨鶴吟短䇿獨幽尋寳樹金沙一逕深¶
<pb:KR4h0117_WYG_374-8b>¶
山童晝煑溪中雪老衲時聽竹下琴上方樓閣無塵隔¶
露洗蓮花滿池白鐘聲五夜出巖扃幡影半空疑海色¶
幾度孤琴伴徃還三竿紅日掃松關猿聲緑樹山中静¶
鹿卧青苔石上閒達夫華胄愛山水嘉遯丘園亦如此¶
庭前潭影清道心林下書聲滴人耳呼兒掃榻迎客來¶
白日軒几無纎埃龎睂皓首花前醉碧水青山畫裏開¶
野夫亦有山隂興江路長吟葛巾浄為愛江山如此圖¶
閒看沙鷗水天永¶
<pb:KR4h0117_WYG_374-9a>¶
　　　九馬獵圖¶
開元神武開太平一箭功成六合清當時將相皆從獵¶
昔日房星互降精一從射獵渭江上矯矯飛龍蹴溟漲¶
九天雲引屬車塵九河氷立迎仙仗仙仗崆峒閬苑東¶
翠斾拂拂乗天風動揺五岳風雲合掃蕩千原鹿兎空¶
將軍妙筆名天下人馬精神奪神化雲中紫燕氣成虹¶
天上白龍光照夜漠漠風沙縞素開艷艷仙馭英雄才¶
青驄玉面乗雲出𤣥兎飛黄踏月來鐵驪長鳴呼玳瑁¶
<pb:KR4h0117_WYG_374-9b>¶
臙脂競出霜蹄碎走狗心馳夕照邊飛鷹志在層霄外¶
乗興忽到蜀江西南苑凄凉六轡齊玉花榻上成春夢¶
金粟堆前聞夜嘶野夫披圖三嘆息千年誰繼將軍筆¶
恍如瑶水宴蟠桃五色雲中見真跡¶
　　　題漁樵問答¶
我本漁樵三十載丘壑優㳺鬢毛改東溟巨漲已投竿¶
南澗松枝更堪采忽見漁樵共畫圖逶迤列嶂闞澄湖¶
松邊柯爛罷觀奕栁外舟行聞捕魚江陸相逢幽興發¶
<pb:KR4h0117_WYG_374-10a>¶
劃然長嘯天地濶清晨礪斧千嶂雲薄暮收綸半潭月¶
莫采谷口之青松明堂賴爾扶持功莫捕江心之赤鯉¶
禹門變化來天風負薪入市歸來晩蓴菜羮香菰米飯¶
五老峰前松月凉新婦磯頭栁風暖忽觀此畫三嘆息¶
何處林泉可清適四時伐木歸去來一派滄江楚天碧¶
　　　百駿圖題楊大叅軸¶
昔聞天寳沙苑陽牧飬千馬皆乗黄霜蹄汗血欲超忽¶
龍鬐鳯臆思騰驤青驪紫燕髙突兀蘭筋虎紋皆滅没¶
<pb:KR4h0117_WYG_374-10b>¶
白魚弄影天上來𤣥兎生花月中出渴烏合踏森隊行¶
雪鬃霧鬛仍低昂祥雲滿身五花爛長庚陸地雙瞳光¶
將軍當年妙無敵曽向龍池揮霹靂飛出天街十二閒¶
洗空騋牝三千匹恍疑太宗拳毛騧又訝汾陽獅子花¶
同經百戰托生死一敵萬馬開風沙丹青流傳六百載¶
美譽芳聲滿江海乾坤不廢少陵詩秋月華星吐光彩¶
我公何年得此圖應知意匠絶代無羣龍恍惚駭人目¶
可與八駿合馳驅太平海宇無征戰百萬龍媒滿淮甸¶
<pb:KR4h0117_WYG_374-11a>¶
㑹見王良駕馭時春風立仗明光殿¶
　　　題陳侍講伯父阜陽亭¶
海上藍田佳麗地山中喬木元龍裔龎睂皓首無俗情¶
别墅危亭有清致野服黄冠薄世榮青氊講席獨横經¶
東臯迎旭房櫳浄南阜來薫枕簟清半池花影揺書幌¶
十里松風度微爽鶴絃拂拭秋雨寒鳩杖逍遥暮天朗¶
桑梓應傳聚徳星芝蘭堪比謝家庭水迎垂釣拖寒練¶
山引銜盃落翠屏丘園獨樂希前哲海岳清芬洒蘭室¶
<pb:KR4h0117_WYG_374-11b>¶
簾捲鳴琴洞口泉窗涵金漆壺中月漁樵相見雙眼青¶
鄉鄰共結泉石盟巖前白玉呼龍種堦下青苔借鹿行¶
浮丘筆陣蛟龍走漫士雄詞滿人口百年心迹老巖扃¶
半夜精光射牛斗俄頃雙鳬去莫追猿悲鶴怨遶書帷¶
石上㸔雲成徃事梁間落月引遐思一窗山水悠然在¶
三鳯羽毛成五彩鴒原荆樹共風煙季也芳名滿江海¶
詞源三峽如湧濤霄漢祥雲日色髙殿前射䇿一枝桂¶
堂上稱觴五色桃翰林侍講承恩早華表聨芳倚晴昊¶
<pb:KR4h0117_WYG_374-12a>¶
葛巾何日掛三花白首歸來拾瑶草¶
　　　送楊大之京¶
刺桐花開時雨香刺桐葉落秋風凉玉宇九秋佳麗景¶
金城百雉東南疆千村萬落逺近郭長川大野合迴薄¶
逶迤列島煙外開縹緲殘霞鳥邊落黛螺峰嶂滿眼青¶
甲鱗洲渚如掌平江虹飲海水浩浩怒蛟挾雨秋㝠㝠¶
神明太守昔鞭石百堵石梁千萬尺月浸驪潭一鑑秋¶
雲迎雁塔千燈夕亭亭白蔗滋神漿漠漠黄雲九穗長¶
<pb:KR4h0117_WYG_374-12b>¶
山中豹隠食藜藿海上鴻飛足稻梁芙蓉丹桂逺相映¶
兒童竹馬迎楊震黄堂鶴髪拜文星寳匣龍泉斬妖蜃¶
獨佐雄藩二十年海不揚波無瘴煙八郡崇勲世俱仰¶
四知清譽人争傳明當考績朝明主大䌫髙檣倚晴宇¶
逸興遥乗萬里風離愁散作三山雨天官藻鑑擢英䰇¶
平生家國赤心知五雲闕下承恩日莫忘閩南送别時¶
　　　題王彦恭山水圖¶
緑水通彭蠡青山近陸渾天機吳道子意趣李將軍野¶
<pb:KR4h0117_WYG_374-13a>¶
寺依禪寂巖扉隔市氛竹揺三徑月栁蘸一溪雲萬頃¶
鯨波浄千峰鳥道分書聲度深竹簾影捲香芸洗硯魚¶
初躍横琴鶴不羣何人訪髙隠拂石晝迎薫¶
　¶
　¶
　¶
　¶
　¶
<pb:KR4h0117_WYG_374-13b>¶
　¶
　¶
　¶
　¶
　¶
　¶
　¶
　石倉歴代詩選巻三百七十四¶
