# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.475130
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷五十
<pb:KR4h0117_WYG_050-1a>¶
欽定四庫全書¶
　石倉歴代詩選卷五十¶
　　　　　　　　　　　　明　曹學佺　編¶
　中唐四¶
　　韓翃(字君平/南平人)¶
　　　令狐員外宅宴寄中丞¶
寒色凝羅幕同人清夜期玉杯留醉處銀燭送歸時獨¶
坐隔千里空吟對雪詩¶
<pb:KR4h0117_WYG_050-1b>¶
　　　送李明府赴滑州¶
渭城寒食過送客歸逺道烏帽背斜暉青&KR0784;踏春草酒¶
醒孤燭夜衣冷千山早去事沈尚書應憐詞賦好¶
　　　贈别崔司直赴江東兼簡常州獨孤使君¶
愛君青袍色芳草能相似官重法家流名髙墨曹吏春¶
衣淮上宿美酒江邉醉楚酪沃雕胡湘羮糝香餌前朝¶
山水國舊日風流地蘇小逐青騘江家驅白鼻右軍尚¶
少年三領東方騎經歴古丹陽應知百城貴¶
<pb:KR4h0117_WYG_050-2a>¶
　　　送客之江寧¶
春流送客不應賒南入徐州見栁花朱雀橋邉㸔淮水¶
烏衣巷裏問王家千閭萬井無多事闢牖開襟向山翠¶
楚雲朝下石頭城江鷰雙飛瓦棺寺吳士風流甚可親¶
相逢嘉賞日應新從來此地夸羊酪自有蓴羮定却人¶
　　　送山隂姚丞携妓之任兼寄山隂蘇少府¶
東風香草路南客心容與白晳吳王孫青娥栁家女都¶
門數騎出河口片帆舉夜簟眠橘洲春山傍楓嶼山隂¶
<pb:KR4h0117_WYG_050-2b>¶
政簡甚從容到罷唯求物外踪落日花邉剡溪水晴煙¶
竹裏㑹稽峰才子風流蘇伯玉同官曉暮應相逐加飱¶
共愛鱸魚肥醒酒仍憐甘蔗熟知君錬思本清新季子¶
如今徳有隣他日相尋始寧墅題詩早晩寄西人¶
　　　和髙平朱㕘軍思歸作¶
髯㕘軍髯㕘軍身為北州吏心寄東山雲坐見萋萋芳¶
草綠遥思徃日晴江曲刺船頻向剡中囘捧被曾過越¶
人宿花裏鶯啼白日髙春樓把酒送車螯狂歌好愛陶¶
<pb:KR4h0117_WYG_050-3a>¶
彭澤佳句惟稱謝法曹平生樂事多如此忍為浮名隔¶
千里一雁南飛動客心思歸何待秋風起¶
　　　贈别成明府赴劍南¶
朝辭二室印晩為三蜀人遙知下車日正及己山春縣¶
道橘花裏驛流江水濵公門輒無事勝地能相親解衣¶
初醉綠芳夕應採蹲䲭薦佳客霽光逺映西川時閒望¶
碧雞飛古祠愛君樂事佳興發天外銅梁多夢思¶
　　　送客還江東¶
<pb:KR4h0117_WYG_050-3b>¶
還家不落春風後數日應沽越人酒池畔花深鬭鴨欄¶
橋邉雨洗藏花栁遥憐内舎着新衣復向鄰家醉落暉¶
把手閒歌香橘下空山一望鷓鴣飛¶
　　　送李湜下第歸衛州便逰河北¶
莫嗟太常屈便入蘇門嘯道在應未遲勿作我身料輕¶
雲日下不成隂出對流芳攪别心萬雉城東春水濶千¶
人鄉北晩花深舊竹青青常繞宅到時疎曠應自適佳¶
期縱得上宫逰旅食還為北邙客路出司州勝景長西¶
<pb:KR4h0117_WYG_050-4a>¶
山翠色帶清漳仙人磯近茱茰澗銅雀臺臨野馬岡屢¶
道主人多愛士何辭䇿蹇千餘里髙譚魏國訪先生修¶
刺平原過内史一舉青雲在早秋恐君從此便淹留有¶
錢莫向河間用載筆湏來闕下逰¶
　　　張山人草堂㑹王方士¶
嶼花晩山日長蕙帶麻襦食草堂一片水光飛入户千¶
竿竹影亂登牆園梅熟家醖香新濕頭巾不復篸相㸔¶
醉倒卧藜牀¶
<pb:KR4h0117_WYG_050-4b>¶
　　　送修縣劉主簿楚¶
起家得事平原侯晩出都門辭舊遊草色連綿㡬千里¶
青&KR0784;躞蹀路旁子花深近縣宿河陽竹映春舟渡淇水¶
鄴下淹留佳賞新羣公舊日心相親金盤曉鱠朱衣鮒¶
玉簟宵迎翠羽人王程書使前期促他日應知舉鞭速¶
寒水浮𤓰五月時把君香袖長河曲¶
　　　題玉山觀禅師蘭若¶
玉山宴坐移年月錫杖承恩諸丹闕先朝親與㑹龍華¶
<pb:KR4h0117_WYG_050-5a>¶
紫禁鳴鐘白日斜宫女焚香把經卷天人就席禮袈裟¶
禅牀久卧虎溪水蘭若初聞鳯城裏不出囂塵見逺公¶
道成何必青蓮官朝持藥鉢千家近暮倚繩牀一室空¶
掖垣揮翰君稱美逺客陪遊問真理薄宦深知誤此心¶
囘心願學雷居士¶
　　　送萬巨¶
漢相見王陵揚州事張禹風帆木蘭栧水國蓮花府百¶
丈清江十月天寒城鼓角曉鐘前金鑪促膝諸曹吏玊¶
<pb:KR4h0117_WYG_050-5b>¶
管繁聲羙少年有時過向長千地逺對湖光近山翠好¶
逢南苑㸔人歸也向西池留客醉疎栁垂煙橘帶霜朝¶
逰石渚暮横塘紅牋色奪風流座白紵詞傾翰墨場夫¶
子前年入朝後髙名籍籍時賢口共憐詩興轉清新繼¶
逺家聲在此身屈指待為青瑣客回頭莫羡白亭人¶
　　　送巴州楊使君¶
白雲縣北千山口青歲欲開殘雪後前驅錦帶魚皮鞮¶
側佩金璋虎頭綬南鄭侯家醉落暉東闗陌上着鞭歸¶
<pb:KR4h0117_WYG_050-6a>¶
愁㸔野馬隨官騎笑取秦人帶客旗使者下車憂疾苦¶
家吏銷聲出公府萬里歌鐘相慶時巴童聲節渝兒舞¶
　　　送王侍御赴江西兼寄李袁州¶
中朝理章服南國隨旌斾臘酒湘城隅春衣楚江外垂¶
簾白角簟下筯鱸魚鱠雄筆佐名公虚舟應時輩按俗¶
承流㡬路濆平明山靄春江雲湓城詩贈魚司馬汝水¶
人逢王右軍綠蘋白芷遥相引孤興幽尋知不近井上¶
銅人行見無湖中石燕飛應盡禮門前直事星郎腰垂¶
<pb:KR4h0117_WYG_050-6b>¶
青綬領冝陽花間五馬迎君日雨霽煙開玉女岡¶
　　　留别孟都督¶
平蕪霽色寒城下美酒百壺争勸把連呼寳劍鋭頭兒¶
少駐金羈大絡馬一飲留歡分有餘寸心懐思復何如¶
他時相憶如相問青瑣門前開素書¶
　　　贈別王侍御赴上都¶
翩翩馬上郎執簡佩銀章西向洛陽歸鄠杜回頭結念¶
蓮花府朝辭芳草萬歲街暮宿春山一泉塢青青樹色¶
<pb:KR4h0117_WYG_050-7a>¶
傍行衣乳燕流鶯相間飛逺過三峯臨八水幽尋佳賞¶
偏如此殘花片片細栁風落日疎鐘小槐雨相思掩泣¶
復何如公子門前人漸疎幸有心期當小暑葛衣紗㡌¶
望回車¶
　　　贈别太常李博士兼寄兩省舊逰¶
兩年戴武弁趨侍明光殿一朝簮恵文客事信陵君簡¶
異當朝執香非寓直薫差肩何記室携手李将軍玊鐙¶
初回酸棗館金鈿正舞石榴裙忽驚萬事隨流水不見¶
<pb:KR4h0117_WYG_050-7b>¶
雙旌逐塞雲感舊撫心多寂寂與君相遇頭初白暫誇¶
五首軍中詩還憶萬年枝下客昨日留歡今送歸空披¶
秋水映斜暉閒吟佳句對孤鶴惆悵寒霜落葉稀¶
　　　贈別華隂道士¶
紫府先生舊同學腰垂彤管貯靈藥恥論方士小還丹¶
好飲仙人太𤣥酪芙蓉山頂玉池西一室平臨萬仞溪¶
晝&KR0904;瑶臺五雲濕夜行金燭七星齊回身暫下青㝠裏¶
方外相尋有知已賣鮓市中何許人釣魚座上誰家子¶
<pb:KR4h0117_WYG_050-8a>¶
青青百草雲臺春煙駕霓衣白角巾露葉獨歸仙掌去¶
回風片雨謝時人¶
　　　送崔秀才赴上元兼省叔父¶
寒塘斂暮雪臘鼓迎春早疋馬五城人重裘千里道淮¶
山輕露濕江樹狂風掃楚縣九醖醲楊州百花好練湖¶
東望接雲陽女市西游入建康行樂逺誇紅布斾風流¶
近賭紫香囊詩家行輩如君少極目苦心懐謝朓煙開¶
日上板橋南吳岫青青出林表¶
<pb:KR4h0117_WYG_050-8b>¶
　　　寄武陵李少府¶
小縣春山口公孫吏隠時楚歌催晩醉蠻語入新詩桂¶
水遥相憶花源暗有期郢門千里外莫訝尺書遲¶
　　　送故人歸魯¶
魯客多歸興居人悵别情雨餘衫袖冷風急馬蹄輕秋¶
草靈光殿寒雲曲阜城知君親覲後少婦下機迎¶
　　　送故人歸蜀¶
一騎西南逺翩翩入劍門客衣筒布潤山舎荔枝繁古¶
<pb:KR4h0117_WYG_050-9a>¶
廟祠金馬春江帶白黿自應成旅逸愛客有王孫¶
　　　酬程延秋夜即事見贈¶
長簟迎風早空城澹月華星河秋一雁砧杵夜千家節¶
候㸔應晩心期卧亦賒向來吟秀句不覺己鳴鴉¶
　　　題龍興寺澹師房¶
雙林苦行人詩興轉相親竹裏經聲晩門前山色春捲¶
簾苔㸃净下筯藥苗新記取無生理歸來問此身¶
　　　題蘇許公林亭¶
<pb:KR4h0117_WYG_050-9b>¶
平津東閣在别是竹林期萬葉秋聲裏千家落照時門¶
隨深巷静窓過逺鐘遲客舎苔生處依依又賦詩¶
　　　送元詵還江東¶
過江秋色在詩興與歸心客路隨楓㟁人家掃橘林潮¶
聲當晝起山翠近南深㡬日華陽洞寒光引獨尋¶
　　　送趙評事赴洪州使幕¶
孤舟行近逺一路過湘東官屬張廷尉身隨杜㓜公山¶
河映湘竹水驛帶青楓萬里思君處秋江夜雨中¶
<pb:KR4h0117_WYG_050-10a>¶
　　　送李秀才歸江南¶
過淮芳草歇千里乂東歸野水吳山出家村越鳥飛荷¶
香隨去棹梅雨㸃行衣無數滄江客如君達者稀¶
　　　題僧房¶
披衣聞客至闗瑣此時開鳴磬夕陽盡捲簾秋色來名¶
香連竹徑清梵出花臺身在心無住他方到㡬回¶
　　　題慈仁寺竹院¶
千峰對古寺何異到西林幽磬蝉聲下閒忩竹翠隂詩¶
<pb:KR4h0117_WYG_050-10b>¶
人謝客興法侣逺公心寂寂爐煙裏香花欲暮深¶
　　　送崔過歸緇青幕府¶
平陵車馬客海上見旌旗舊驛千山下殘花一路時春¶
衣過水冷暮雨出闗遲莫道青州客迢迢在夢思¶
　　　華亭夜宴庾侍御宅¶
世故他年別心期此夜同千峰孤竹外片雨一更中酒¶
客逢山簡詩人得謝公自憐驅匹馬拂樹向闗東¶
　　　送郢州郎使君¶
<pb:KR4h0117_WYG_050-11a>¶
千人挿羽迎知是范安城暮雪楚山冷春江漢水清紅¶
鮮供客飯翠竹引舟行一別何時見相思芳草生¶
　　　送李中丞赴辰州¶
白羽逐青絲翩翩南下時巴人迎道路蠻塞引旌旗暮¶
雨山開少秋江葉落遲功成益地日應見竹郎祠¶
　　　送李侍御歸宣州使幕¶
春草東江外翩翩北路歸官齊魏公子身逐謝𤣥暉山¶
色隨行騎鶯聲傍客衣主人池上酌携手暮花飛¶
<pb:KR4h0117_WYG_050-11b>¶
　　　送金華王明府¶
縣舎江雲裏心閒境復偏家貧陶令酒俸薄沈郎錢黄¶
蘖香山路清楓暮雨天時聞引車騎竹外向銅泉¶
　　　送張渚赴越州¶
白面誰家郎清&KR0784;照地光桃花開綬色蘇合借衣香暮¶
雪蓮峰近春江海市長風流似張緒别後見垂楊¶
　　　送江陵元司錄¶
新領州從事曾為朝大夫江城竹使待山路橘官扶片¶
<pb:KR4h0117_WYG_050-12a>¶
雨三江道殘秋五葉湖能令詩思好楚色與寒蕪¶
　　　題薦福寺衡嶽暕師房¶
春城乞食還髙論此中閒僧臘階前樹禅心江上山疎¶
簾㸔雪卷深户映花闗晩送門人出鐘聲杳靄間¶
　　　送客遊江南¶
桂水隨去逺賞心知有餘衣香楚山橘手鱠湘波魚芳¶
芷不共把浮雲悵離居遥思汩羅上弔屈秋風初¶
　　　贈長洲何主簿¶
<pb:KR4h0117_WYG_050-12b>¶
掛席逐歸流依依望虎丘殘春過楚縣夜雨宿吳洲野¶
寺吟詩入溪橋折筍㳺到官無一事清静有諸侯¶
　　　送故人赴江陵尋庾牧¶
主人持節拜荆州走馬應從一路遊斑竹岡連山雨暗¶
枇杷門向楚天秋佳期笑把齋中酒逺意閒登城上樓¶
文體此時㸔又别吾知小庾甚風流¶
　　　送客水路歸陜¶
相風竿影曉來斜渭水東流去不賒枕上未醒秦地酒¶
<pb:KR4h0117_WYG_050-13a>¶
舟前已見陕人家春橋揚栁應齊葉古縣棠梨也作花¶
好是吾賢欣賞地行逢三月㑹連沙¶
　　　送客歸江州¶
東歸復得采真遊江水迎君日夜流客舎不離青雀舫¶
人家多在白鷗洲風吹山帶遥知雨露濕荷裳已報秋¶
聞道淵明居止近籃輿相訪㑹淹留¶
　　　題仙游觀¶
仙臺下見五城樓風物凄凄宿雨收山色遥連秦樹晩¶
<pb:KR4h0117_WYG_050-13b>¶
砧聲近報漢宫秋踈松影落空壇静細草香閒小洞幽¶
何用别尋方外去人間亦自有丹丘¶
　　　送冷朝陽還上元¶
青絲䋏引木蘭船名遂身歸拜慶年落日澄江烏榜外¶
秋風疎栁白門前橋通小市家林近山帶平湖野寺連¶
别後依依寒食裏共君携手在東田¶
　　　送王光輔歸青州兼寄儲侍郎¶
曾聞奏事建章宫聖主偏知漢將功身着紫衣趨闕下¶
<pb:KR4h0117_WYG_050-14a>¶
口銜丹詔出闗東蝉聲驛路秋山裏草色河橋落照中¶
逺憶故人滄海别當年好躍五花騘¶
　　　送長史李少府入蜀¶
行行獨出故闗遲南望千山無盡期見舞巴童應暫笑¶
聞歌蜀道又堪悲孤城晩閉清江上匹馬寒嘶白露時¶
别後憶君君自見山中何事不相思¶
　　　送李明府使蘇州便赴告期¶
休言水國路迢迢白馬吳門見不遥楓樹林中經楚雨¶
<pb:KR4h0117_WYG_050-14b>¶
木蘭舟上蹋江潮空山古寺千年石草色寒隄百尺橋¶
早晩盧家蘭室在珊珊玉珮徹青霄¶
　　　送田明歸終南别業¶
故園此日多心賞窗下泉流竹外雲近館應逢沈道士¶
比隣日識卞田君離宫樹影登山見上苑鐘聲過雪聞¶
相勸早移丹鳯闕不須長戀白鷗羣¶
　　　奉送王相公赴幽州¶
黄閣開帷幄丹墀侍冕旒位髙湯左相權總漢諸侯不¶
<pb:KR4h0117_WYG_050-15a>¶
改周南化仍分趙北憂雙旌過易水千騎入幽州塞草¶
連天暮邊聲動地秋無因隨逺道結束倚吳鈎¶
　　　漢宫曲二首¶
駿馬繡障泥紅塵撲四蹄歸時何太晩日照杏花西¶
繡幕珊瑚鈎春開翡翠樓深情不肯道嬌倚鈿箜篌¶
　　　羽林騎¶
駿馬牽來御極中鳴鞭欲向渭橋東紅蹄亂踏春城雪¶
花頷驕嘶上苑風¶
<pb:KR4h0117_WYG_050-15b>¶
　　　漢宫曲¶
五柞宫中過臘㸔萬年枝上雪花殘倚窗夜閉玊堂静¶
素綆朝穿金井寒¶
　　　送客知鄂州¶
江口千家帶楚雲紅花亂㸃雪紛紛春風落日誰相見¶
青翰舟中有鄂君¶
　　　寒食¶
春城何處不飛花寒食東風御栁斜一夜漢宫傳蠟燭¶
<pb:KR4h0117_WYG_050-16a>¶
青煙散入五侯家¶
　　　看調馬¶
鴛鴦赭白齒新齊晩日花中散碧蹄玊勒斗回初噴沫¶
金鞭欲下不成嘶¶
　　　宿石邑山中¶
浮雲不共此山齊山靄蒼蒼望轉迷曉月暫飛髙樹裏¶
秋河隔在數峰西¶
　　　江南曲¶
<pb:KR4h0117_WYG_050-16b>¶
長樂花枝雨㸃銷江城日暮好相邀春樓不閉葳㽔鎖¶
綠水回連宛轉橋¶
　　　贈張千牛¶
蓬萊闕下是天家上路新回白鼻騧急管畫催平樂酒¶
春衣夜宿杜陵花¶
　　　少年行¶
千㸃斕斒玉勒騘青絲結尾繡纒騣揮鞭晩出章臺路¶
葉葉春衣楊栁風¶
<pb:KR4h0117_WYG_050-17a>¶
　　　題玉真觀李秘書院¶
白雲斜日影深松玉宇瑤壇知㡬重把酒題詩人散後¶
華陽洞裏有疎鐘¶
　　　送客泛五溪¶
南過猿聲一逐臣回㸔秋草淚沾巾寒天暮雪空山裏¶
㡬處蠻家是主人¶
　　郎士元(字若曹/中山人)¶
　　　題劉相公三湘圖¶
<pb:KR4h0117_WYG_050-17b>¶
昔日醉衡霍邇來憶南州今朝平津邸兼得瀟湘遊稍¶
辨郢門樹依然芳杜洲微明三巴峡咫尺萬里流飛鳥¶
不知倦逺帆生暮愁涔陽指天末此緒空悠悠枕上見¶
漁父坐中當狎鷗誰言魏闕下自有東山幽¶
　　　宿杜判官江樓¶
適楚豈吾願思歸秋向深故人江樓月永夜千里心葉¶
落覺鄉夢鳥啼驚越吟寥寥更何有斷續空城碪¶
　　　送陸員外赴潮州¶
<pb:KR4h0117_WYG_050-18a>¶
含香臺上客剖竹海邉州楚地多歸信閩溪是亂流今¶
朝永嘉興重見謝公遊¶
　　　酬二十八秀才見寄¶
昨夜山月好故人果相思清光到枕上嫋嫋凉風時永¶
意能在我憶無携手期¶
　　　塞下曲¶
寳刀塞下兒身經百戰曽百勝壮心竟未嫖姚知白草¶
山頭日初没黄沙戍下悲歌發蕭條夜静邉風吹獨倚¶
<pb:KR4h0117_WYG_050-18b>¶
營門望秋月¶
　　　郢州西樓吟¶
連山盡處水縈洄山上城門臨水開朱欄直上一百丈¶
日煖遊鱗自相向昔人愛險閉層城今人愛閒江復清¶
沙洲楓㟁無来客草綠花紅山鳥鳴¶
　　　長安逢故人¶
數年音信斷不意在長安馬上相逢久人中欲認難一¶
官今懶道雙鬂竟羞㸔莫問生涯事只應持釣竿¶
<pb:KR4h0117_WYG_050-19a>¶
　　　送韋湛判官¶
髙閣晴江上重陽古戍閒聊因送歸客更此望鄉山惜¶
别心能醉經秋鬂自斑臨流興不盡惆悵水雲間¶
　　　送長沙韋明府¶
秋入長沙縣蕭條旅邸心煙波連桂水官舎映楓林雲¶
日楚天暮沙汀白露深遙知訟堂裏佳政在鳴琴¶
　　　送林宗配雷州¶
昨日三峰尉今朝萬里人平生任孤直豈是不防身海¶
<pb:KR4h0117_WYG_050-19b>¶
霧多為瘴山雷乍作隣遙憐北户月與子獨相親¶
　　　送洪州李别駕之任¶
南去秋江逺孤舟興自多能將流水引更入洞庭波夏¶
口帆初上潯陽雁正過知音在霄漢佐郡豈蹉跎¶
　　　送李將車赴定州¶
雙旌漢飛將萬里授横戈春色臨邉盡黄雲出塞多鼔¶
鼙悲絶漠烽戍隔長河莫斷隂山路天驕已請和¶
　　　送李騎之靈武寧侍¶
<pb:KR4h0117_WYG_050-20a>¶
絶域歸寧逺凉天數騎行河來當塞曲山逺與沙平縱¶
獵旗風捲聽笳帳月生新鴻引寒色廻日滿京城¶
　　　送張南史¶
雨餘深巷静獨酌送殘春車馬雖嫌僻鶯花不棄貧蟲¶
聲粘户網鼠跡印牀塵借問山陽㑹如今有㡬人¶
　　　送奚賈歸吳¶
東南富春渚曽是謝公遊今日奚生去新安江正秋水¶
清迎過客霜葉伴行舟遙想赤亭下聞猿應夜愁¶
<pb:KR4h0117_WYG_050-20b>¶
　　　送裴補闕入河南幕¶
皎然青鎖客何事動行軒苦節酬知已清吟去掖坦秋¶
城臨海樹寒月上營門鄒魯詩書國應無鼙鼔喧¶
　　　送韓司直路出延陵¶
逰吳還適越來往任風波復送王孫去其如春草何㟁¶
明殘雪在潮滿夕陽多季子留遺廟停舟試一過¶
　　　盩厔縣鄭礒宅送錢大¶
暮蝉不可聽落葉豈堪聞共是悲秋客那知别故羣荒¶
<pb:KR4h0117_WYG_050-21a>¶
城背流水逺雁入寒雲陶令門前菊餘花可贈君¶
　　　送元詵還丹陽别業¶
已知成傲吏復見解朝衣應向丹陽郭秋山獨掩扉草¶
堂連古寺江日動晴暉一别滄洲逺蘭橈幾歲歸¶
　　　贈張伍諲歸濠州别業¶
常知罷官意果與世人疎復此凉風起仍聞濠上居故¶
山期採菊秋水憶觀魚一去蓬蒿徑羡君閒有餘¶
　　　冬夕寄青龍寺源公¶
<pb:KR4h0117_WYG_050-21b>¶
斂屨入寒竹安禪過漏聲髙松殘子落深井凍痕生罷¶
磬風枝動懸燈雪屋明何當招我宿乗月上方行¶
　　　春宴張舎人宅¶
懶尋芳草徑來接侍臣筵山色知殘雨牆隂覺暮天鶯¶
啼漢宫栁花隔杜陵煙地與東城接春光醉目前¶
　　　赴無錫别靈一上人¶
髙僧本姓竹開士舊名林一入春山裏千峰不可尋新¶
年芳草徧斜日白雲深欲問㣲官去懸知訝此心¶
<pb:KR4h0117_WYG_050-22a>¶
　　　送韋逸人歸鍾山¶
逸人歸路逺弟子出山迎服藥顔猶駐耽書癖已成柴¶
扉多歲月藜杖見公卿更作儒林傳應湏載姓名¶
　　　送王司馬赴潤州¶
暫屈文為吏聊将祿代耕金陵且不逺山水復多名楚¶
塞因髙出寒潮入夜生離心逐春草直到建康城¶
　　　登丹陽北樓¶
寒臯那可望旅望又初還迢逓髙樓上蕭條曠野閒暮¶
<pb:KR4h0117_WYG_050-22b>¶
晴依逺水秋興屬連山浮客時相見霜凋動翠顔¶
　　　雙林寺謁傅大士¶
草露經前代津梁及後人此方今示滅何國更分身月¶
色空知夜松隂不記春猶憐下生日應在一微塵¶
　　　湘夫人¶
蛾眉對湘水遥哭蒼梧山萬乗既已殁孤舟誰忍還至¶
今楚竹上猶有淚痕斑南望涔陽路渺渺多新愁桂酒¶
神降時廻峰江上秋彩雲復無處碧水空安流¶
<pb:KR4h0117_WYG_050-23a>¶
　　　酬蕭二十七侍御初秋言懐¶
楚客秋多興江林月漸生細枝凉葉動極浦早鴻聲勝¶
賞暌前夕新詩報逺情曲髙慙和者惆悵閉寒城¶
　　　送彭偃房由赴朝因寄錢大郎中李十七舎人¶
衰病已經年西峯望楚天風光欺鬂髪秋色換山川寂¶
寞浮雲外支離漢水邉平生故人逺君去話澘然¶
　　　酬王季友題半日村別業兼呈李明府¶
村映寒原日已斜煙生宻竹早歸鴉長溪南路當羣岫¶
<pb:KR4h0117_WYG_050-23b>¶
半景東鄰照數家門通小徑連芳草馬飲春泉踏淺沙¶
欲待主人林上月還思潘岳縣中花¶
　　　春宴王補闕城東別業¶
栁陌乍隨洲勢轉花源忽傍竹隂開能將瀑水清人境¶
直取流鶯送酒杯山下古松當綺席簷前片雨滴春苔¶
地主同聲復同舎留歡不畏夕陽催¶
　　　送盍少府新除江南尉¶
聞君作尉向江潭吳越風煙到自諳客路尋常隨竹影¶
<pb:KR4h0117_WYG_050-24a>¶
人家大抵傍山嵐緣溪花木偏宜逺避地衣冠盡向南¶
惟有夜猿啼海樹應思鄉國意難堪¶
　　　酬王孝友秋夜宿露臺寺見寄¶
石林精舎虎溪中夜扣禅扉憶逺公月在上方諸品静¶
心持半偈萬緣空蒼苔古道行應徧落木寒泉聽不窮¶
更憶雙峯最髙頂此心期與故人同¶
　　　送李敖湖南書記¶
憐君本與阮家同掌記能資亞相雄入楚豈忘看淚竹¶
<pb:KR4h0117_WYG_050-24b>¶
泊舟應自愛江楓誠知客夢煙波裏肯厭猿啼夜雨中¶
莫信衡湘書不到年年秋雁過巴東¶
　　　送崔侍御往容州宣慰¶
秦源獨立望湘川擊隼南飛向楚天奉詔不言空慰俗¶
清時應得訪遺賢荆門曉色兼梅雨桂水春風過客船¶
疇昔常聞陸賈説故人今日豈徒然¶
　　　贈韋司直¶
聞君感歎二毛初舊友相依萬里餘烽火有時驚暫定¶
<pb:KR4h0117_WYG_050-25a>¶
甲兵無處可安居客來吳地星霜乆家在平陵音信疎¶
昨日風光還入户登山臨水意何如¶
　　　送粲上人兼寄梁鎮員外¶
季月還鄉獨未能林行溪宿厭層冰尺素欲傳三署客¶
雪山愁送五天僧連空朔氣横秦苑滿目寒雲隔㶚陵¶
借問從來香積寺何時携手更同登¶
　　　留盧秦卿¶
知有前期在歡如此夜中無将故人酒不及石尤風¶
<pb:KR4h0117_WYG_050-25b>¶
　　　山中即事¶
入谷多春興乗舟棹碧潯山雲昨夜雨溪水曉來深¶
　　　贈强山人¶
或棹輕舟與杖藜尋常適意釣前溪草堂竹逕在何處¶
落日孤煙寒渚西¶
　　　聽鄰家吹笙¶
鳯吹聲如隔綵霞不知牆外是誰家重門深鎖無尋處¶
疑有碧桃千樹花¶
<pb:KR4h0117_WYG_050-26a>¶
　　　題尹真人¶
窅窅雲旗去不還隂隂祠宇閉空山我來始悟丹青妙¶
稽首如逢氷雪顔¶
　　　柏林寺南望¶
溪上遙聞精舎鐘泊舟㣲徑度深松青山霽後雪猶在¶
畫出東南四五峰¶
　　　送麴司直¶
曙雪蒼蒼兼曙雲朔風煙雁不堪聞貧交此别無他贈¶
<pb:KR4h0117_WYG_050-26b>¶
惟有青山逺送君¶
　¶
　¶
　¶
　¶
　¶
　¶
　石倉歴代詩選卷五十¶
