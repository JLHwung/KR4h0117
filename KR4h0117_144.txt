# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.561823
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百四十四
<pb:KR4h0117_WYG_144-1a>¶
欽定四庫全書¶
　石倉歴代詩選巻一百四十四¶
　　　　　　　　　　　　明　曹學佺　編¶
　宋詩二十一¶
　　曾鞏¶
　　　宿尊勝院¶
朝寒陟山砠宵雨集僧堂敝衣葢苦短客卧夢不長雄¶
風樹間吼枯槁簸欲僵向來雪雲端葉下百仞隍起攀¶
<pb:KR4h0117_WYG_144-1b>¶
蒼厓望正受萬慮戕歲運忽當爾我顔安得芳傳聞羨¶
門仙飛身憩蒼蒼誰能乞其靈相與超八方¶
　　　苦雨¶
霧圍南山鬱㝠㝠狹谷荒風驅水聲秪疑日失黄道去¶
又見雨含滄海生如催病骨夜寒入似送客心衰思驚¶
揚州青銅不忍照應有白鬢添數莖¶
　　　南軒¶
林端青崖軒慘淡寒日暮鳴鳩已安巢飛鵲尚求樹物¶
<pb:KR4h0117_WYG_144-2a>¶
情限與奪兹理奚以據諒知巧者勞豈得違所賦久無¶
胸中憂頗識書上趣聖賢雖山丘相望心或庶¶
　　　歎嗟¶
夜歎不為絺綌單晝嗟不為薇蕨少天弓不肯射妖星¶
攙搶久已纒朱鳥徐揚復憂羽蟲孽襄漢正病昭回杳¶
誰為肉食不知憂更看北極羣陰繞¶
　　　山檻小飲¶
變秋長雲豪灑雨北風壯餘熇尚争威積晦頗異狀山¶
<pb:KR4h0117_WYG_144-2b>¶
囘攢楓顛屋立懸狖上飲檻聚石為歌筵注溪嘗歡言¶
久諠譁罷興一惆悵旅人正飄颻豈得諧放蕩¶
　　　上翁嶺¶
放車秋厓望所得過舊聞初凝古軸畫山水秋毫分時¶
見厓下雨多從衣上雲八荒正搖落獨餘草木薰但覺¶
耳目勝未知筋力勤顛毛已種種世患方紛紛何當嘯¶
吟此日與樵蘇羣¶
　　　寄舍弟¶
<pb:KR4h0117_WYG_144-3a>¶
新霖洗窮臘東南始知寒驚我千里意覺汝征途難空¶
江挂風席扁舟與誰安羇旅費亦久槖衣豈無單我意¶
生惻惻為之却朝餐人生飄零内何處懷抱寛己期採¶
芝藥握手青霞端無令及門喜淹留雪霜殘¶
　　　寫懷¶
荒城絶所之嵗暮浩多思病眼對湖江孤吟寄天地用¶
心長者間己與兒女異況排千年非獨抱六經意終非¶
常情度豈補當世治幽懷但自信徃事徒空議天昬繁¶
<pb:KR4h0117_WYG_144-3b>¶
霜多節老寒日駛局促去朋友咄唶牽夢寐論道欲忘¶
筌豈必在文字¶
　　　靖安幽谷亭¶
横江捨輕楫對面見青山行盡車馬塵豁見水石寰地¶
氣方以潔崖聲落潺潺誰為千家縣正在清華間風煙¶
凜人心世慮自可刪況無訟訴囂得有觴詠閒常疑此¶
中吏白首豈思還¶
　　　江湖¶
<pb:KR4h0117_WYG_144-4a>¶
江湖俗畏遠幽好自相宜論迹異驚衆辭囂如避時優¶
遊可以學薇蕨易為私胡然弃回櫂霜雪有驅馳¶
　　　上人¶
金節横光馬珂閙瑞鶻宮袍腰玉繞煙沙轣轆髙軒過¶
路上千人瞻羽纛瑤魁精彩浮蒼龍江城四面生春風¶
城中壞屋書籖碧有客苦吟連旦夕麻衣塵暗抱書泣¶
嵗暮黄粱不供食白日曈曨望龍坂坐上一言寒口暖¶
西入天關灑霖雨須惜窮鱗在泥土¶
<pb:KR4h0117_WYG_144-4b>¶
　　　送陳商學士¶
栁黄半出年將破溪溜浸苔强萬箇溪頭蒲葦各萌芽¶
山梅最繁花己墮物色撩人思易狂況躋别館清何那¶
城東日晩公將去纛影未離愁四座公于萬事不彫鐫¶
心意恢恢無坎坷來從奎璧光鋩下笑倚樽筵成郡課¶
嗟余齪齪才性下棄置合守丘樊餓公持姓名動人主¶
袚飾寧嫌筆端挫從今清夜思江路夢送公船先北過¶
　　　送僧晩容¶
<pb:KR4h0117_WYG_144-5a>¶
飛光無停芳嵗闌羣陽不行寒氣動疎篁有韻窓含雪¶
重幕無温筆棲凍蕭條山草葉始枯綽約江梅蘂先弄¶
無人為我取酒斟有客來前乞詩送多情為客不能已¶
捲紙連書筆鋒縱七言百字拙且卑俗眼方憎汝休重¶
　　　遊瑯瑯山¶
飛光洗積雪南山露崔嵬長淮水未綠深塢花已開遠¶
聞山中泉隠若氷谷摧初誰愛蒼翠排空結樓臺䡾䡾¶
架梁棟輝輝刻瓊瑰先生鸞鳳姿未免燕雀猜飛鳴失¶
<pb:KR4h0117_WYG_144-5b>¶
其所徘徊此山隈萬事于人身九州一浮埃所要挾道¶
德不愧丘與回¶
　　　東津歸催呉秀才寄酒¶
荒城懶出門常掩春氣欲歸寒不歛東鄰咫尺猶不到¶
況乃傍溪潭石險風光得暖才幾日不覺溪山碧于染¶
欣然與客到西岸衣幘不避塵泥㸃谷花洲草盛萌芽¶
髙下迸生如刻剡柳條前日尚憔悴時節與催還荏苒¶
沙禽翅羽亦已好争趂午暄浮翠㶑君厨山杏舊所識¶
<pb:KR4h0117_WYG_144-6a>¶
速致百壺須灔灔心知萬事難刻畫惟有醉眠知不忝¶
預愁酩酊苦太熱己令灑屋鋪風簟¶
　　　桐樹¶
棄地瓦礫間兹桐偶誰樹憶見擁西牆俄成劃煙霧得¶
時花葉鮮照影清泉助當軒蔽赤日對兹消百慮惜哉¶
稟受弱妄使鸞鳳顧商聲動猶微秀色觸己沮泫摧亂¶
繁條逼迫畏清露暄晴幸未闋飄落儻可拒噫號衝飈¶
回激射陰霰聚此勢復可言瞪觀空薄暮¶
<pb:KR4h0117_WYG_144-6b>¶
　　　聽鵲寄家人¶
鵲聲喳喳寧有知家人聽鵲占歸期物情固不等人事¶
爾意自驚思别離秋風粲粲正可愛黄菊芙蓉開滿枝¶
春風千樹變顔色遠水静照紅霞衣梧桐楊柳豈知數¶
沙歩露冷銀牀欹新黄暗綠各自媚爛漫未減春風時¶
誰言秋物不可賞人意自移隨盛衰山田正冷酒味美¶
禾黍半收雞鶩肥霜棃野栗處處有雪蜜薦口清杳隨¶
鄉園物物可想見我意祗隨魂夢飛家人未用占鵲語¶
<pb:KR4h0117_WYG_144-7a>¶
應到歸時春亦歸¶
　　　麻姑山送南城尉羅君¶
麻姑之路摩青天蒼苔白石松風寒峭壁直上無攀援¶
懸磴十步九屈盤上有錦繡百頃之平田山中遺人耕¶
紫煙又有白玉萬仞之飛泉噴崖直瀉蛟龍淵豐堂廣¶
殿何言言階脚插入斗牛間樛枝古木不記年空槎呺¶
然卧道邊幽花自嬋娟林深為誰妍但見塵消境静翔¶
白鶴吟清猿鶵禽乳鹿徃徃嘷荒顛却視來徑如縁絙¶
<pb:KR4h0117_WYG_144-7b>¶
千重萬疊窮崖巒下有荆呉粟粒之羣山又有甌閩一¶
髪之平川奕棋縱横遠近布城郭魚鱗參差髙下分岡¶
原千竒萬異可意得墨筆盡秃誰能傳丈夫舒卷要宏¶
達世路俯仰多拘牽偶來到此醒心目便欲洗耳辭囂¶
喧羅夫子一日遠補東南官愛此層崖峻壑之秀發開¶
軒把酒可縱觀喜此披霄插漢之夐起出門舉足得徃¶
還羅夫子一尉龍蛇方屈蟠此邦人人衣食足闔境年¶
年枹鼓閒几案剸裁得休暇山水登躡遺紛煩我行送¶
<pb:KR4h0117_WYG_144-8a>¶
之思故園引領南望心長懸¶
　　　明妃曲二首¶
明妃未出漢宫時秀色傾人人不知何況一身辭漢地¶
驅令萬里嫁畨兒喧喧鐵騎方滿眼皎皎丹心欲語誰¶
延壽爾能私好惡令人不自保妍蚩丹青有迹尚如此¶
何況無形論是非黄雲塞路鄉國遠鴻鴈在天音信稀¶
幾成新曲無人聽彈向東風空淚垂¶
　　　其二¶
<pb:KR4h0117_WYG_144-8b>¶
蛾睂絶世不可尋能使花羞在上林自信無由汙白玉¶
向人不肯用黄金一辭椒屋風塵遠去託氊廬沙磧深¶
直欲論情通漢地獨能將恨寄胡琴但取當時能託意¶
不論何代有知音豈知泯泯沈煙霧獨有明妃傳至今¶
　　　七月一日休假作¶
初秋尚苦暑歸沭乃君恩地閒少來客日晏猶閉門家¶
乏念藜藿開顔無一樽況復辭貌拙敢隨車馬奔盥濯¶
何所事讀書坐前軒豈堪當世用空味古人言頗喜市¶
<pb:KR4h0117_WYG_144-9a>¶
朝内獨無塵土喧終年但如此真竊大官餐¶
　　　李節推亭子¶
旴江郭東門江水湛虚碧東南望羣峯連延倚天壁長¶
林相蔽虧蒼翠浮日夕青㝠窓户寒居者非咫尺子初¶
得從誰有此煙霧宅燕坐遠世喧及門無塵客築亭更¶
求深緩帶聊自適時花笑婀娜山鳥吟格磔家釀熟新¶
樽歡言命良席故已輕華簪寧論珍拱璧我亦有菑田¶
相望在阡陌安得巾紫車過從佇三益¶
<pb:KR4h0117_WYG_144-9b>¶
　　　秋夜露坐¶
白雲飛尚低清露泫猶早風來亦依微濁暑焉得掃客¶
堂虚四楹灑水恨枯槁喜兹宵漏初露坐散襟抱河明¶
帶飛觀通遲月白道顧盼塵慮銷瓶泉謝頻倒恨無同¶
聲人詩義與探討踟躇拂方牀歸卧夢亦好¶
　　　過介甫歸偶成¶
結交謂無嫌忠告期有補直道詎非難盡言竟多迕知¶
者尚復然悠悠誰可語¶
<pb:KR4h0117_WYG_144-10a>¶
　　　瞿秘校新授官還南豐¶
柳色映馳道水聲通御溝雖喜芳物盛未同故人遊叩¶
門忽去我躍馬振輕裘佩印自兹始過家當少留中園¶
何時到薇蕨亦己柔山翠入幽屐渚香浮迴舟阡陌有¶
還徃壺觴時獻酬應笑子雲閣寂寥誰見求¶
　　　南湖行¶
二月南湖春雨多春風蕩漾吹湖波著紅少年里中出¶
百金市上裁輕羅插花步步行看影手中掉旗唱呉歌¶
<pb:KR4h0117_WYG_144-10b>¶
放船縱櫂鼓聲促蛟龍擘水争馳逐倐親忽遠誰可追¶
朝在西城暮南溪奪標得雋惟恐遲雷轟電激使人迷¶
紅簾彩舫觀者多美人坐上揚雙蛾斷瓶取酒飲如水¶
盤中白笋兼青螺生長江湖樂卑濕不信中州天氣和¶
　　　其二¶
東南溪水來何長若耶清明宜靚粧南湖一吸三百里¶
古人已疑行鏡裏春風來吹不生波秀壁如奩四邉起¶
蒲芽荇蔓自相依躑躅夭桃開滿枝求羣白鳥映沙去¶
<pb:KR4h0117_WYG_144-11a>¶
接翼黄鸝穿樹飛我坐荒城苦卑濕春至花開曽未知¶
蕩槳如從武陵入千花百草使人迷山回水轉不知遠¶
手中紅螺豈須勸輕舟短楫此溪人相要水上亦湔裙¶
家住横塘散時晩分明笑語隔溪聞¶
　　　芙蓉臺¶
芙蓉花開秋水冷水面無風見花影飄香上下兩嬋娟¶
雲在巫山月在天清瀾素礫為庭户羽葢霓裳不知數¶
臺上遊人下流水柱脚亭亭挿花裏闌干飲酒櫂女歌¶
<pb:KR4h0117_WYG_144-11b>¶
臺北臺南花正多莫笑來時常著屐綠柳牆連使君宅¶
　　　送李撰赴舉¶
湖水碧槐花黄山川搖落窓户凉宿雲星稀日東出青¶
㝠風髙鴈南翔華堂昨夜讀書客疋馬今朝遊大梁風¶
鋩拂塵見飛影把握驚人持夜光康衢四闢通萬里天¶
駟得地方騰驤我留東山意頗卓屏棄外慮無毫芒子¶
能相從味冲漠捉箠勿暫遲歸裝¶
　　　送陳郎中還京兼過九江新宅¶
<pb:KR4h0117_WYG_144-12a>¶
艤舟金碧照溪沙帆上風吹五兩斜罷郡紫泥催向闕¶
過江紅斾引還家祗將舊社人攜酒應喜新林樹著花¶
莫作山齋久留意中臺虚位歴清華¶
　　　遣興¶
青燈鬬䑕窺寒硯落月啼烏送迥笳江漢置身貧作客¶
溪山合眼夢還家百憂忽忽丹心破萬事悠悠兩鬢華¶
誰與建帆先度鳥更無留滯向天涯¶
　　　盆池¶
<pb:KR4h0117_WYG_144-12b>¶
環環清泚旱猶深柄柄芙蓉近可尋蒼壁巧藏雲影入¶
翠奩微帶蘚痕侵能供水石三秋興不負江湖萬里心¶
照影獨憐身老去日添華髮已盈簪¶
　　　贈彈琴者¶
至音淡薄誰曽賞古意飄零自可憐不似秦箏能合意¶
滿堂傾耳十三絃¶
　　　秋日感事示介甫¶
秋日氣已盛陰蟲朝暮聲煙雲斷溪樹風雨入山城沙¶
<pb:KR4h0117_WYG_144-13a>¶
磧有遺虜旌旗多遠行生民苦未息吾黨恥論兵¶
　　　詶材叔江西道中作¶
枉渚荒源百里間草根輕燒舊痕乾入陂野水冬來淺¶
對樹諸峯雪後寒塢笛最宜風外聽嶺松初得醉中看¶
行尋故友心無事不覺西遊道路難¶
　　　送雙漸之漢陽¶
楚國封疆最上流夾江分袂兩諸侯何年南狩風檣出¶
六月西來雪浪浮夏口樓臺供夕望秦川風物待春遊¶
<pb:KR4h0117_WYG_144-13b>¶
可能頻度漁陽曲不負當年鸚鵡洲¶
　　　贈䕶仁監院¶
人貧舉世今為甚僧事新年始更多食糲衣穿雖擾擾¶
搆虚基險自峩峩誅茅改築君初有繫馬長吟我暫過¶
但覺滿山金碧洞不知誰到為煙蘿¶
　　　西園席上¶
省閣名郎國羽儀瀛洲仙客衆蓍龜山溪向日花開早¶
海嶠經寒酒熟遲下榻笑談紅斾偃引觴醒醉玉釵隨¶
<pb:KR4h0117_WYG_144-14a>¶
惟慙别乗疎頑甚滿足塵埃更有詩¶
　　　過髙士坊¶
一畝蕭然絶世喧抗懷那肯就籠樊功名晚更為餘事¶
菑異初嘗出至言郡閣已空徐孺榻里人猶識鄭公門¶
斯丈未喪如繇我後代當知李仲元¶
　　　錢塘上元夜祥符寺陪咨臣郎中文燕席¶
月明如晝露華濃錦帳名郎笑語同金地夜寒消美酒¶
玉人春困倚東風紅雲燈火浮滄海碧水樓臺浸遠空¶
<pb:KR4h0117_WYG_144-14b>¶
白髮蹉跎歡意少强顔猶入少年叢¶
　　　酬王徽之汴中見贈¶
黄流渾渾來沙際佳氣葱葱近日邊河漢槎雖通遠客¶
蓬萊路未縱歸船山城劇飲銷紅燭水驛髙吟擘彩殘¶
老去相逢情自密不關清賞合留連¶
　　　雪後同徐秘丞皇甫節推孔教授北園晩步¶
沙草正黄瀕海意江梅還白故園情循除遠水春前急¶
郭繞春山雪後明林影易斜寒日短角聲吹去暮雲平¶
<pb:KR4h0117_WYG_144-15a>¶
最慚佳客忘形契肯伴衰翁著屐行¶
　　　早起行香¶
枕前吹落小梅花起見中庭月未斜微破宿雲猶度雁¶
欲深煙柳已藏鴉井轤聲急推寒玉籠燭光繁秉絳紗¶
行到市橋人語密馬頭依約對朝霞¶
　　　和陳郎中¶
材薄安時甘寂寞身閒乗興喜登臨毎尋香草牽狂思¶
曽向幽蘭費苦吟明月幾人非按劒髙山從古少知音¶
<pb:KR4h0117_WYG_144-15b>¶
數篇清絶賡歌意黙見馮唐異俗心¶
　　　閲武堂¶
五湖坏冶歸皇極萬里車書共太平胡馬不闚光禄塞¶
漢家常隸羽林兵柳間自詫投壺樂桑下方安佩犢行¶
髙枕四封無一事腐儒何幸偶專城¶
　　　鵲山亭¶
大亭孤起壓城顛屋角峩峩插紫煙濼水飛綃來野岸¶
鵲山浮黛入晴天少陵騷雅今誰和東海風流世謾傳¶
<pb:KR4h0117_WYG_144-16a>¶
太守自吟還自笑歸時乗月尚留連¶
　　　環波亭¶
水心還有拂雲堆日日應須把酒杯楊柳巧含煙景合¶
芙蓉争帶露華開城頭山色相圍出簷底波聲四面來¶
誰信瀛洲未歸去兩州俱得小蓬萊¶
　　　水香亭¶
臨池飛構鬱岧嶤欞檻無風影自搖羣玉過林抽翠竹¶
雙虹垂雨跨平橋煩依美藻魚争餌清見寒沙水滿橈¶
<pb:KR4h0117_WYG_144-16b>¶
莫問荷花開幾曲但知行處異香飄¶
　　　静化堂¶
脩簷䡾䡾背成陰行盡松篁一徑深好鳥自飛還自下¶
白雲無事亦無心客來但飲平陽酒衙退常攜靖節琴¶
世路人情方擾擾兹遊須抵萬黄金¶
　　　凝香齋¶
毎覺西齋景最幽不知官是古諸侯一尊風月身無事¶
千里耕桑嵗有秋雲水醒心鳴好鳥玉沙清耳漱寒流¶
<pb:KR4h0117_WYG_144-17a>¶
沈煙細細臨黄卷疑在香爐最上頭¶
　　　西湖納凉¶
問吾何處避炎蒸十頃西湖照眼明魚戲一篙新浪滿¶
鳥啼千步綠陰成虹腰隠隠危橋出鷁首峩峩畫舫行¶
最喜晩凉風月好紫荷香裏聽泉聲¶
　　　酬强幾聖¶
俯仰林泉繞舍清經年閒卧濟南城山田雨足心無事¶
水榭花開眼更明新霽煙雲飛觀出晩凉歌吹畫橋横¶
<pb:KR4h0117_WYG_144-17b>¶
寄聲裴令樽前客秪欠髙談一座傾¶
　　　甘露寺多景樓¶
欲收嘉景此樓中徙倚闌干四望通雲亂水光浮紫翠¶
天含山氣入青紅一川鐘唄淮南月萬里帆檣海外風¶
老去衣衿塵土在秪將心目羨㝠鴻¶
　　　雨中王駕部席上¶
鳩鳴連日始成陰薄雨聊寛望嵗心浴鴈野塘新浪細¶
藏鴉宮柳嫰條深春寒巧放花遲發人老嗟辭酒滿斟¶
<pb:KR4h0117_WYG_144-18a>¶
英雋並遊知最幸名園偷暇更追尋¶
　　　送陳世脩¶
沙渚鴻飛入楚雲遠林樵爨宿煙昏娟娟野菊經秋澹¶
漠漠蒼江帶雨渾歸路賞心應駐節客亭離思暫開樽¶
莫嗟問俗淹翔久從此頻繁不次恩¶
　　　峴山亭置酒¶
石磴縈迴入杳㝠筠松髙下簇虚亭春歸野路梅初白¶
雪盡沙田麥正青馬窟飛雲臨畫棟鳳林斜日照疎櫺¶
<pb:KR4h0117_WYG_144-18b>¶
長年酒量殊山簡却上籃輿恨獨醒¶
　　　遊東山¶
虞寄庵餘蘚徑通滿山臺殿出青紅難逢堆案文書少¶
偶見凭欄笑語同梅粉巧含溪上雪柳黄微破日邊風¶
從今準擬頻行樂日伴樽前白髮翁¶
　　　聖泉寺¶
笑問并兒一舉鞭亦逢佳景暫留連清㝠日抱山腰閣¶
碧野雲含石眼泉躡屐路通林北寺落帆門繫海東船¶
<pb:KR4h0117_WYG_144-19a>¶
閩王舊事今何在惟有前村供佛田¶
　　　出郊¶
葛葉催畊二月時斜橋曲岸馬行遲家家賣酒清明近¶
紅白花開一兩枝¶
　　　壽聖院昌山主静軒¶
一峯瀟灑背城陰碧瓦新堂地布金花落禪衣松砌冷¶
日臨經帙紙窓深幽棲鳥得林中樂燕坐人存世外心¶
應似白蓮香火社不妨籃轝客追尋¶
<pb:KR4h0117_WYG_144-19b>¶
　　　和史館相公上元觀燈¶
九衢仙仗豫遊歸寶燭星繁換夕暉傳醆未斜清禁月¶
散花還拂侍臣衣天香暗度金虯煖宫扇雙開彩鳳飛¶
法曲世人聽未足却迎朱輦下端闈¶
　　　集賢院春燕呈諸同舍¶
御爐風細麝煙浮法樂聲和酒味柔冠劒九重霄漢路¶
鶯花三月帝王州重廊四合盤龍幕當殿雙髙彩鳳樓¶
歸去人人誇雨露總含歡喜躍驊騮¶
<pb:KR4h0117_WYG_144-20a>¶
　　　題饒君茂才葆光庵¶
適意藜羮與布裘結廬人境地還幽清談汝水孤猿夜¶
爽氣麻源一葉秋應有風騷歸健筆可無尊酒付扁舟¶
因君更起家園興夢寐思從几杖遊¶
　¶
　¶
　¶
　¶
<pb:KR4h0117_WYG_144-20b>¶
　¶
　¶
　¶
　¶
　¶
　¶
　¶
　石倉歴代詩選巻一百四十四¶
