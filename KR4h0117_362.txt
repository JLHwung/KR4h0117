# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.649772
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百六十二
<pb:KR4h0117_WYG_362-1a>¶
欽定四庫全書¶
　石倉歴代詩選巻三百六十二¶
　　　　　　　　　　　　明　曹學佺　編¶
　明詩初集八十二¶
　　瞿佑(字宗吉錢塘人以薦歴仁和臨安/教諭陞周府右長史有存齋詩集)¶
　　　春愁曲¶
杏雨調泥隨燕嘴煙重栁條扶不起採香蝴蝶掛蛛絲¶
不惜將身為花死東風入幕動流蘇寳篆燒殘睡鴨爐¶
<pb:KR4h0117_WYG_362-1b>¶
綉牀塵積錦機怨巧語誰能憑紫姑小砑吴牋雙鳯翅¶
墨痕濃沁相思字玉釵半脫帕蒙頭寛盡玲瓏金纒臂¶
　　　折花怨¶
雙飛蝴蝶翻金粉風裏流鶯棲未穏銀瓶汲水漾漣漪¶
下階自㨂珊瑚枝雖然得入華堂裏未必春光願如此¶
樹頭花落還結子瓶内明朝抱香死東風一様發陽和¶
豈知中道有蹉跎人生輕出棄根本失枝落節將奈何¶
　　　故宫歎¶
<pb:KR4h0117_WYG_362-2a>¶
金輪夜半北方起炎精未墮光先已青衣去作行酒人¶
泥馬來為失郷鬼江頭宫殿列巑岏湖上笙歌樂宴安¶
魚羮自從五嫂乞殘酒却笑儒生酸格天閣上燒銀燭¶
申王計就蘄王逐累世内禪諱言兵中興之功罪難贖¶
開邊釁動終倒戈師臣函首去求和木綿庵下新鬼哭¶
誤國重逢賈八歌琉璃作花禁珠翠上馬裙輕淚粧媚¶
朔風吹塵笳鼔鳴天目山崩海潮避徃事興亡誰與論¶
亭亭白塔鎮愁魂惟有棲霞嶺頭樹至今人說岳王墳¶
<pb:KR4h0117_WYG_362-2b>¶
　　　舊鏡嘆¶
美人在時對鏡粧美人去後鏡無光玉臺零落白鳯凰¶
錦囊抛擲紅鴛鴦夜深唶唶聞鏡語何不持掛墳前樹¶
新人新鏡自相宜舊物荒凉無所依¶
　　　義士行¶
鍊金鑄范蠡買絲繡平原逝者恐無知徒用勞心魂吾¶
聞食主禄終當與主同禍福又聞著主衣豈忍為人作¶
光輝任安念舊不改輪豫讓報讐須殺身酒不必澆劉¶
<pb:KR4h0117_WYG_362-3a>¶
伶墳上土劒不必掛徐君墓前樹感君恩重死相從冥¶
漠重泉有逢處¶
　　　㸔燈詞(十三/首)¶
東家砍竹縳山棚西舍邀人合鳯笙官府榜文初出了¶
今宵喜得晩來晴¶
都司煙火掲髙竿萬斛珠璣撒玉盤㸔到頂頭齊喝采¶
紫葡萄上月團團¶
南瓦新開影戯場滿堂明燭照興亡㸔㸔弄到烏江渡¶
<pb:KR4h0117_WYG_362-3b>¶
猶把英雄說覇王¶
銷金小&KR0987;掲髙標紅藕青梅滿擔挑依舊承平風景在¶
街頭吹徹賣餳簫¶
傀儡裝成出教坊綵旗前引兩三行郭郎鮑老休相笑¶
畢竟何人舞袖長¶
寳盖髙懸畫閣深生紅繡帶細描金就中好箇流蘇結¶
萬轉千迴共一心¶
香帶交垂八尺髙紅燈影裏見絲毫傍人總道工夫巧¶
<pb:KR4h0117_WYG_362-4a>¶
一月香閨弄剪刀¶
女伴相邀趂晩晴暫離粧閣歩輕盈當街怕有巡軍見¶
只向齊簷屋下行¶
隨分梳粧淺淡衣像生花朶閙蛾飛年時也有燒香願¶
同上吴山及早歸¶
百媚懷春不自由好粧金屋貯風流誰教誤向燈街見¶
斷送癡人死未休¶
風簾珠翠動紛紛笑語聲喧隔户聞明月滿街天似水¶
<pb:KR4h0117_WYG_362-4b>¶
不知何處着行雲¶
文錦坊西後市南閙竿挑過百花籃少年遊子誇輕俊¶
拾得雙頭碧玉簪¶
村裏兒童暫入城隨羣齊上大街行歸來徹夜渾忘睡¶
從此春田懶去耕¶
　　　西湖四時曲¶
西湖景春日最宜晴花底管絃公子宴水邊羅綺麗人¶
行十里按歌聲¶
<pb:KR4h0117_WYG_362-5a>¶
西湖景夏日正堪遊金勒馬嘶垂栁岸紅粧人泛採蓮¶
舟驚起水中鷗¶
西湖景秋日更宜觀桂子岡巒金谷富芙蓉洲渚綵雲¶
間爽氣滿前山¶
西湖景冬日轉清竒賞雪樓臺評酒價觀梅園圃訂春¶
期共醉太平時¶
　　　姮娥奔月¶
一丸靈藥少人知竊去應無再得期后羿空能殘九日¶
<pb:KR4h0117_WYG_362-5b>¶
那知月裏却容私¶
　　　龍女傳書¶
海水桑田事可哀神仙只合住蓬萊擘麟暫露纎纎手¶
勾引閒人背癢來¶
　　　織女牛夫¶
錦機停織動經秋恨逐銀河一水流人世底須爭巧拙¶
乞來何不妮牽牛¶
　　　王母仙桃¶
<pb:KR4h0117_WYG_362-6a>¶
周王漢帝總成空未及桃花一度紅殿上小兒差耐乆¶
等閒三入果園中¶
　　　后土瓊花¶
阿武臨朝若鬼神春風屢動壁衣塵唐臣不敢揚君醜¶
移謗瓊花觀裏人¶
　　　洛神凌波¶
採珠拾翠故逡巡虚惱陳王賦感甄逺與驚鴻踏波去¶
望中猶想襪塵輕¶
<pb:KR4h0117_WYG_362-6b>¶
　　　毛女成仙¶
童女樓船去不歸三山何處覔靈芝神仙只在秦宫裏¶
底事君王却不知¶
　　　則天春思¶
朝罷金輪出上陽詔書火急報春光苑中謾有千紅紫¶
不及蓮花似六郎¶
　　　飛燕掌舞¶
雉扇霓旌錦作圍避風臺冷不勝衣身輕毎欲隨風去¶
<pb:KR4h0117_WYG_362-7a>¶
追逐花間赤鳯飛¶
　　　阿嬌金屋¶
咫尺長門有别離君心寧記主家時黄金作屋成何事¶
只辦相如買賦資¶
　　　武靈白華¶
洛苑中間楊白華隨風飄泊向天涯悲歌未斷腸先斷¶
日落長秋起暮鴉¶
　　　戚姬臨池¶
<pb:KR4h0117_WYG_362-7b>¶
鴻鵠歌殘事已危空將趙國付期期主張一子猶無䇿¶
底用重臨百子池¶
　　　馮媛當熊¶
黼座臨軒寳扇開縁何鷙獸忽驚猜若非白日將身試¶
安得黄昏入夢來¶
　　　西施含顰¶
捧心嬌態黯如愁長使東鄰欲效尤豈是預知亡國禍¶
含情終日在眉頭¶
<pb:KR4h0117_WYG_362-8a>¶
　　　韋后雙陸¶
生世重逄天日開恣情為樂竟為灾局中勝負誰能決¶
直待臨淄白刅來¶
　　　良姊樗蒲¶
玉帳軍中寢未安樹鷄刻子打牙盤一籌博得尊翁意¶
特賜成都七寳鞍¶
　　　唐兒薦寢¶
宫車乗夜暫相過豈是偏承雨露多莫笑長沙封境狹¶
<pb:KR4h0117_WYG_362-8b>¶
諸孫能復漢山河¶
　　　陳女更衣¶
相逄草草在花隂抵死徒勞力拒深留取佳人今夕在¶
縷金盒裏結同心¶
　　　杳娘拆字¶
懊惱宫中十八娘莫將體字戯評量等閒一畫輕移動¶
勾引真人出晉陽¶
　　　乳母回顧¶
<pb:KR4h0117_WYG_362-9a>¶
襁褓恩深遽改圖懐中寧乳泣呱呱漢王自有金莖露¶
不識胡兒塞上酥¶
　　　瓊瓊玉箏¶
鈿蟬金鴈謾紛紛一曲誰能月下聞惟有崔生偏入耳¶
嬌聲近在砑羅裙¶
　　　師師檀板¶
千金一曲擅歌場曾把新腔動帝王老大可憐人事改¶
縷衣檀板過湖湘¶
<pb:KR4h0117_WYG_362-9b>¶
　　　冀妻墮髻¶
跋扈將軍擅國綱夫人狐媚亦専房狂奴戲奪鸞箆去¶
故作風流墮髻粧¶
　　　官妓侍僧¶
暴國狂君意自迷更將魔女惱菩提上人一語自觧說¶
曽見青蓮出淤泥¶
　　　碧玉赴井¶
一入朱門便不歸銀屛寂寞鳯凰枝欲知碧玉心中事¶
<pb:KR4h0117_WYG_362-10a>¶
請㸔香羅帶上詩¶
　　　文君當壚¶
一曲絲桐觧誤身辭家奔走逐風塵臨卭市上旗亭側¶
多少停杯送目人¶
　　　朝雲誦偈¶
春樹紅顔一擲梭六如倡裏暗消磨主翁不悟榮華過¶
一笑重煩春夢婆¶
　　　盼盼燕樓¶
<pb:KR4h0117_WYG_362-10b>¶
亞父塜前秋草合虞姬墳上暮雲愁如何一片彭城月¶
只照張家燕子樓¶
　　　瑞瑞雪嶺¶
二十四樓燈市月千三百里錦㠶風何如雪嶺花偏好¶
髙壓揚州芍藥紅¶
　　　栁氏重歸¶
舞徹腰肢擅物華風流只合在詩家韓郎可是攀來慣¶
他日重吟御栁斜¶
<pb:KR4h0117_WYG_362-11a>¶
　　　紅線仙俠¶
兩鎮交歡信使馳紅顔一出勝全師魏州驚倒田承嗣¶
不敢重留外宅兒¶
　　　李娃念舊¶
故人一别負佳期飢火燒腸凍不知須念徃年行樂處¶
寳鞍三墮曲江池¶
　　　春鶯囀曲¶
停驂惆悵惜芳時嶺海歸來兩鬂絲縱使鶯聲如舊好¶
<pb:KR4h0117_WYG_362-11b>¶
緑楊都是折殘枝¶
　　　薛濤綵牋¶
小様鸞牋製造殊寄來多附錦江魚枇杷花下門扉掩¶
贏得人稱女校書¶
　　　館舍書事¶
過却春光獨掩門澆愁漫有酒盈樽孤燈聽雨心多感¶
一劒横秋氣尚存射虎何年隨李廣聞鷄中夜舞劉琨¶
平生家國縈懐抱濕盡青衫總淚痕¶
<pb:KR4h0117_WYG_362-12a>¶
　　　題和靖墓¶
詩落人間有墓存誰歌楚些為招魂愁連芳草春無迹¶
吟斷梅花月有痕華表柱存遼鶴返少微光霣楚天昏¶
生芻一束人如玉想像髙風酹酒樽¶
　　　汴梁懐古¶
歌舞樓臺事可誇昔年曾此擅豪華尚餘艮嶽排蒼昊¶
那得神霄隔紫霞廢苑草荒堪牧馬長溝栁老不蔵鴉¶
陌頭盲女無愁恨能撥琵琶說趙家¶
<pb:KR4h0117_WYG_362-12b>¶
　　　過宋陵¶
陳橋驛畔勢倉皇㸃檢歸來作帝王玉斧不揮螳後雀¶
朱牌只寫火中羊早知金幣無誠約何必珠&KR0237;有慢蔵¶
泥馬南來成底事江邊白塔更凄凉¶
　　　白燕¶
脫却烏衣絶㸃瑕銀屛珠箔舊生涯玉京老去妝初改¶
王榭歸來鬂已華避雨有時粘栁絮夢雲何處認棃花¶
飛瓊不向瑶臺去却入尋常百姓家¶
<pb:KR4h0117_WYG_362-13a>¶
　　　鳯仙花¶
金盆玉露搗仙葩觧使纎纎玉有瑕一㸃愁凝鸚鵡喙¶
十分春上牡丹芽嬌彈粉淚抛紅豆戲搯花枝鏤絳霞¶
女伴相逄頻借問幾回錯認守宫砂¶
　　　熨斗¶
有柄何曾挹酒漿隨時用舍屬閨房斡旋天上陽和氣¶
平帖人間錦繡香翠䄂捲紗移玉釧金篝分火近牙牀¶
衣成逺寄征夫去印顆何時肘後黄¶
<pb:KR4h0117_WYG_362-13b>¶
　　　玉簪花¶
白露初凝氣候凉花神獻寳助新妝移來銀色三千界¶
壓盡金釵十二行秋水為神氷琢骨龍涎作炷麝傳香¶
不須石上憂磨折長在佳人鬂髻傍¶
　　　殘蝶¶
飛鳥曾聞載鬼車粉香何事亦隨邪傷生不惜身投火¶
抵死猶將命乞花望帝精靈枝上血韓憑魂魄墓前沙¶
一般有恨難消滅夢裏相逄更可嗟¶
<pb:KR4h0117_WYG_362-14a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_362-14b>¶
　¶
　¶
　¶
　¶
　¶
　¶
　¶
　石倉歴代詩選巻三百六十二¶
