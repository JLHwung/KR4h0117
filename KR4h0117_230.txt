# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.678214
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百三十
<pb:KR4h0117_WYG_230-1a>¶
欽定四庫全書¶
　石倉歴代詩選巻二百三十¶
　　　　　　　　　　　　明　曹學佺　編¶
　宋詩一百七¶
　　僧保暹¶
　　　秋逕¶
杉竹清陰合閒行意有憑凉生初過雨靜極忽歸僧蟲¶
跡穿幽穴苔痕接㫁稜翻思深隠處峰頂下層層¶
<pb:KR4h0117_WYG_230-1b>¶
　　僧古懐¶
　　　原上秋草¶
秋來深徑裏老病眼慵開户外行人絶林間朔吹回亂¶
蛬鳴古塹殘日照荒臺惟有他山約相親入望來¶
　　僧秘寅¶
　　　山中¶
結茅臨水石淡寂益閒吟久雨寒蟬少空山落葉深危¶
樓乘月上逺寺聴鐘尋昨得江山信期來此息心¶
<pb:KR4h0117_WYG_230-2a>¶
　　僧宇昭¶
　　　曉發山居¶
蓐食小人家寒燈碎落花雞鳴窗半曉路暗月西斜世¶
故欺懐抱風霜近嵗華劇憐詩思苦悽惻向長沙¶
　　僧惠洪¶
　　　早行¶
失枕驚先起人家半夢中聞雞憑早晏看斗辯西東轡¶
濕知行露衣单怯曉風秋陽弄光影忽吐半林紅¶
<pb:KR4h0117_WYG_230-2b>¶
　　僧宇昭¶
　　　夕陽¶
向夕江天逈微微接水平帶帆歸極浦隨客上荒城雲¶
外僧看落山西鳥過明何人對幽怨苒苒敗莎并¶
　　　贈魏野¶
别業惟栽竹多閒亦好奇試泉尋寺逺買鶴到家遲藥¶
就全離母詩髙祇教兒未能終住此共有海山期¶
　　　塞上贈三太尉¶
<pb:KR4h0117_WYG_230-3a>¶
飛將是嫖姚行營已近遼河氷堅度馬塞雪密藏鵰敗¶
卒殘旗在全軍列帳遙傳呼更號令今夜取天驕¶
　　　塞上贈王太尉¶
嫖姚立大勲萬里絶塵氛馬放降來地鵰閑戰後雲月¶
侵孤壘沒燒徹逺蕪分不慣為邊客宵笳懶欲聞¶
　　　寄題武當郡守吏隠亭¶
郡亭傳吏隠閒自使君心巻幕知來客懸燈見宿禽茶¶
煙逢石㫁棋響入花深㑹逐南帆便乘秋寄此吟¶
<pb:KR4h0117_WYG_230-3b>¶
　　　留題承㫖宋侍郎林亭¶
翰苑營嘉致到來山意深㑹茶多野客啼竹半沙禽雪¶
溜懸危石棋燈射逺林言詩素非苦虚答侍臣心¶
　　僧修睦¶
　　　宿岳陽開元寺¶
竟日凭虚欄何當興歎頻往來人自老今古月長新風¶
逆沈魚唱松疎露鶴身無眠鐘又動㡬客在迷津¶
　　僧景雲¶
<pb:KR4h0117_WYG_230-4a>¶
　　　老僧¶
日照西山雪老僧門始開凍瓶黏柱礎宿火陷爐灰童¶
子病歸去鹿麋寒入來齋鐘知漸近枝鳥下生臺¶
　　僧子蘭¶
　　　華嚴寺望樊川¶
萬木葉初紅人家樹色中疎鐘搖雨脚積水浸雲容雪¶
磧迴寒雁村燈促夜舂舊山歸未得生計欲何從¶
　　尚顔¶
<pb:KR4h0117_WYG_230-4b>¶
　　　夷陵即事¶
不難饒白髪相續是灘波避世嫌身晩思家乞夢多暑¶
衣經雪著凍研向陽呵豈能臨岐路還聞聖主過¶
　　僧虚中¶
　　　贈栖禪上人¶
巖房髙且靜住此㡬寒暄鹿嗅安禪石猿啼乞食村朝¶
陽生樹罅古路透雲根獨步閒相覔凄凉碧洞門¶
　　僧清尚¶
<pb:KR4h0117_WYG_230-5a>¶
　　　贈樊川長老¶
瘦顔諸骨現滿面雪毫埀坐石鳥疑死出門人謂癡照¶
身潭入楚浸影檜生隋太白曽經夏清風凉四肢¶
　　&KR1789;晝¶
　　　書惠崇師房¶
詩名在四方獨此寄閒房故域寒濤濶春城夜夢長禽¶
聲沈逺木花影動回廊㡬為分題客殷勤掃石牀¶
　　　寄懐古¶
<pb:KR4h0117_WYG_230-5b>¶
見說鵰陰僻人煙半雜羌秋深邊日短風動曉笳長樹¶
勢分孤壘河流出逺荒遙知林下客冷苦夜禪忘¶
　　　送嗣端東歸¶
逺念生泉石人中事欲銷巻衣城木落尋寺海山遙帆¶
影迷寒雁經聲隠暮潮後期俱未定况我鬢先凋¶
　　　送可倫赴廣南轉運凌使君見招¶
别語畏殘漏心懸瘴海邊回期無定日去路極遙天苦¶
霧沈山郭寒沙漲隰田㡬宵尋使府清話廢閒眠¶
<pb:KR4h0117_WYG_230-6a>¶
　　　早春闕下寄觀公¶
客心長念隠早晩得書招看月前期阻論山靜㑹遙微¶
陽生逺道殘雪下中宵坐見青門栁依依又結條¶
　　僧保暹¶
　　　宿宇昭師房¶
與我難忘舊多期宿此房卧雲歸未得靜夜話空長草¶
際沈螢影杉西露月光天明共無寐南去水茫茫¶
　　　送簡長上人之洛陽¶
<pb:KR4h0117_WYG_230-6b>¶
閒身無所滯獨去背春城望越鄉心㫁迎嵩隠思生野¶
禪依樹逺中飯傍泉清相府如投刺分題有竺卿¶
　　　早秋閒寄宇昭¶
窗虚枕簟明㣲覺早凉生深院無人語長松滴雨聲詩¶
來禪外得愁入靜中平逺念西林下相思合慰情¶
　　僧文兆¶
　　　宿西山精舍¶
西山乘興宿靜稱寂寥心一徑杉松老三更雨雪深草¶
<pb:KR4h0117_WYG_230-7a>¶
堂僧語息雲閣磬聲沈未遂長棲此雙峯待曉尋¶
　　　送簡長師之洛¶
動靜非常態超然西去心水期經洛聽雲約到嵩吟齋¶
訪煙村逺禪依竹寺深秪應風雅道相府是知音¶
　　僧行肇¶
　　　郊居吟¶
静室簾孤捲幽光墜露多徑寒杉影轉窗晩雪聲過茗¶
味沙泉合罏香竹靄和遙懐起深夕舊寺隔滄波¶
<pb:KR4h0117_WYG_230-7b>¶
　　　酬贈夢真上人¶
禪舍因吟往晴來坐徹宵春通三徑晩家别九江遙巢¶
重禽初宿窗明葉旋飄住期應未定謝守有詩招¶
　　　送文光上人西遊¶
髙木墜殘霖關河入逺心嵩遊忘楚夢華近識秦音塔¶
古懸圖認碑荒背燒尋幾思興替事獨上灞陵吟¶
　　僧簡長¶
　　　送僧南歸¶
<pb:KR4h0117_WYG_230-8a>¶
漸老念鄉國先歸獨羨君呉山全接漢江樹半藏雲振¶
鍚林煙斷添缾澗月分重棲上方定孤狖雪中聞¶
　　　送行禪師¶
南國山重疊歸心向石門寄禪依鳥道絶食過漁村楚¶
雲黏缾凍江沙濺衲昬白雲深隱處枕上海濤翻¶
　　僧惟鳳¶
　　　與行肇師宿廬山棲賢寺¶
氷瀑寒侵室圍爐靜話長詩心全大雅祖意會諸方磬¶
<pb:KR4h0117_WYG_230-8b>¶
斷危杉月燈殘古塔霜無眠向遙夕又約去衡陽¶
　　　寄希晝¶
間中吟鬂改多事與心違客路逢人少家書入闕稀秋¶
聲落晚木夜魄透寒衣幾想林間社他年許共歸¶
　　　弔長禪師¶
霜鐘侵漏急相弔晩悲濃海客傳遺偈林僧冩病容潄¶
泉流落葉定石集鳴蛩回首雲門望殘陽下遠峯¶
　　僧惠崇¶
<pb:KR4h0117_WYG_230-9a>¶
　　　訪楊雲卿淮上别墅¶
池近得頻到相携向野亭河分岡勢㫁春入燒痕青望¶
久人收釣吟餘鶴振翎不愁歸路晩明月上前汀¶
　　　贈文兆¶
偶依京寺住誰復得相尋獨鶴窺朝講隣僧聽夜琴注¶
缾沙井逺鳴磬雪房深久與松蘿别空懸王屋心¶
　　僧宇昭¶
　　　寄保暹師¶
<pb:KR4h0117_WYG_230-9b>¶
吟會失秋期荒山寄病時客髭生白早叢木落青遲渇¶
&KR0924;窺莎井隂蟲占菊籬歸心何以見霜月下天涯¶
　　　幽居即事¶
掃苔人迹外漸老喜深藏路僻間行逺春晴晝睡長餘¶
花畱暮蝶幽草戀殘陽盡日空山下孤禪念石霜¶
　　僧懐古¶
　　　寺居寄簡長¶
雪苑東山寺山深少往還紅塵無夢想白日自安間杖¶
<pb:KR4h0117_WYG_230-10a>¶
履苔痕上香燈樹影間何須更飛錫歸隱沃洲山¶
　　　居天柱山¶
四野豁家庭柴門夜不扄水邊成半偈月下了殘經雖¶
逐諸塵轉終當一念醒未知斯㫖者萬役盡勞形¶
　　僧智圓¶
　　　贈聞聰師¶
澹然塵慮絶禪外苦風騷性覺眠雲僻名因背俗髙水¶
煙蒸紙帳寒髪澀銅刀幾宿秋江寺間吟聽夜濤¶
<pb:KR4h0117_WYG_230-10b>¶
　　僧遵式¶
　　　酬伉上人¶
鳥卧清間極誰能更似君山光晴後見瀑響夜深聞拾¶
句書幽石收茶踏亂雲江頭待無事終學弃人羣¶
　　　贈智倫弟¶
溪竹擁疎簾溪雲冷不厭千巖惟虎伴一講許詩兼煮¶
茗歊氷柱看經就雪簷有時開靜户寒日下峯尖¶
　　僧道溍¶
<pb:KR4h0117_WYG_230-11a>¶
　　　再遊鶴林寺¶
招隱山南寺重來嵗已寒風林驚墜雪雨澗咽飛湍壁¶
暗詩千首霜清竹萬竿東軒謫仙句洗眼共君看¶
　　僧清順¶
　　　書景舒庵壁¶
大布君能衣始知蠶口非冡間容一榻身外只三衣䕶¶
戒避生草淨心觀落暉寂寥能自守今世固應稀¶
　　僧惠洪¶
<pb:KR4h0117_WYG_230-11b>¶
　　　贈尼昧上人¶
不著包頭絹能披壊衲衣愧無灌溪辯敢對末山機未¶
肯題紅葉終期老翠微余今倦行役投杖夢煙霏¶
　　僧善權¶
　　　寄致虚兄¶
避㓂經重險懐君屢陟岡空餘接淅飯無復宿舂糧衣¶
袂饒霜露柴荆足虎狼春來何所恨棣蕚政含芳¶
　　僧元肇¶
<pb:KR4h0117_WYG_230-12a>¶
　　　虎丘¶
滄海何年湧秦傳虎踞丘池空劒光冷墳闕鬼吟愁石¶
礙樓臺側煙深草木浮呉人貪勝槩春盡亦來遊¶
　　　徑山¶
東西两徑幽嵗晩得同遊壑霽隂猶在溪雲凍不浮鳥¶
驚樵斧重猿掛樹枝柔怕有梅花發因行到水頭¶
　　僧善珍¶
　　　山行晩歸¶
<pb:KR4h0117_WYG_230-12b>¶
藥徑入雲林晩晴扶杖吟照泥星復雨經朔月猶隂樹¶
折憐巢覆泉清見葉沈愛閒自如此不是學灰心¶
　　　春寒¶
松間燈夕過顧影在天涯雪暝迷歸鶴春寒誤早花艱¶
難知世味貧病厭年華故國風塵外無人可問家¶
　　僧自南¶
　　　廣潤寺新寮¶
客不赴齋招𡨕心坐寂寥青山若厭看白日也難消鷺¶
<pb:KR4h0117_WYG_230-13a>¶
起衝荷葉蟲行蝕菊苗何年稱老宿來住此間寮¶
　　僧簡長¶
　　　贈浩律師¶
浩也毘尼學精於玉帳嚴蟻酣停掃砌燕乳記鈎簾茶¶
鼎敲氷煮花壺漉水添夢回池草緑忍踐緑纎纎¶
　　僧道溍¶
　　　夏日龍井書事四首¶
翠樹髙蘿結晝隂驕陽無地迫吾身石崖細聽紅泉落¶
<pb:KR4h0117_WYG_230-13b>¶
林果初嘗碧奈新揮麈已欣從惠逺談經終恨少遺民¶
何時暫着登山屐來㟁烏紗漉酒巾¶
雨氣千巖爽氣新孤懐入夜與誰隣風蟬故故頻移樹¶
山月時時自近人禮樂汝其攻我短形骸吾已付天真¶
露華漸冷飛蚊息窗裏吟燈亦可親¶
自憐多病畏炎曦長夏投蹤此最宜青石白沙含淺瀨¶
碧梧蒼竹聒凉颸雲中雞犬聽難辨谷口漁樵問不知¶
斑杖芒鞋隨步逺歸來煙火認茅茨¶
<pb:KR4h0117_WYG_230-14a>¶
却來人外慰棲遲谷逺山長萬事遺好鳥未嘗吟俗韻¶
白雲還解弄奇姿藤花冉冉青當戸竹色娟娟碧過籬¶
不羡故人探禹穴短橈孤榜逐漣漪¶
　　僧如璧¶
　　　次韻答呂居仁¶
向來相許濟時功大似頻伽響逺空我已定交木上座¶
君猶求舊管城公文章不療百年老世事能排雙頰紅¶
好貸夜窗三十刻胡牀趺坐究幡風¶
<pb:KR4h0117_WYG_230-14b>¶
　　　再次前韻¶
曾將千古較窮通芥孔能容幾許空借問折腰辭五斗¶
何如攘臂取三公四時但覺風雨過一飯何須刀几紅¶
要識壞魔三昧力更培根撥待春風¶
　　僧顯萬¶
　　　送炭與湘山西堂惠然師¶
紛紛向火乞兒多獨有君如擇乳鵞萬鍛爐中尋粲可¶
一堆灰裏撥隂何雪欹敗屋閑犀柄草卧空庭任雀羅¶
<pb:KR4h0117_WYG_230-15a>¶
亟送烏薪相煖熱恐隨春夢入南柯¶
　¶
　¶
　¶
　¶
　¶
　¶
　¶
<pb:KR4h0117_WYG_230-15b>¶
　¶
　¶
　¶
　¶
　¶
　¶
　¶
　石倉厯代詩選巻二百三十¶
