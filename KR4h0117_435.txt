# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:21.132354
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百三十五
<pb:KR4h0117_WYG_435-1a>¶
欽定四庫全書¶
　石倉歴代詩選卷四百三十五¶
　　　　　　　　　　　　明　曹學佺　編¶
　明詩次集巻六十九¶
　　傅珪¶
　　　此日足可惜¶
百年如瞬息寒暑迭相侵所以聖賢學惜此分寸隂明¶
日還易得今日不再臨試觀過隙駒載驟何駸駸眼前¶
<pb:KR4h0117_WYG_435-1b>¶
斑白者昔時俱青衿纔言且姑待倐爾老其心理自苦¶
中熟適意安足歆願言重日光監彼古與今¶
　　　客至無殽得掃字¶
茅雞今已無甄羊瘦難造疏食復水飲倉卒真惡草甘¶
露漫分羮未應鬢華皓饋食無竹籩奚取用乾䕩桑隂¶
纔種𤓰堂前未剥棗決明此月生菰蒲待秋早昨日薦¶
芳鮮多品惟蘋藻今晨速諸父盤餐絶鱻薧君自城中¶
来是我舊交好蓬戸有餘光花徑不曽掃為别已經時¶
<pb:KR4h0117_WYG_435-2a>¶
各欲攄懐抱相對几筵空何有於傾倒爰傷蓼蓼莪更¶
憐肅肅鴇于飛集苞桑無任意懆懆民事日艱難不能¶
蓺稷稻無以供子職何由媚翁姥比年聞旱魃去嵗見¶
淫潦既乏出㳺勤又缺自焚禱愆陽及伏隂相逐成札¶
夭潛遘氣薰蒸無間少與老溝壑轉羸弱土地塗肝腦¶
但救水火中豈復論皥皥車雨憶陳戩江客怨張鎬是¶
誰遺此災願執投有昊禄食民膏脂民身國所寳死者¶
骨已枯生者形亦槁歸舎不能食此言當探討也知吟¶
<pb:KR4h0117_WYG_435-2b>¶
哦忌不解明哲保戀戀與君言憂心覺如𢷬留君君不¶
留徒自増熱惱薄送出栁莊雲滿博陵道谷風習習来¶
民皆去煩燥蝃蝀忽然横俄復日杲杲将謂破愁顔卒¶
訝招驚懊俾我心揺揺如彼風中纛顛毛未暇理風中¶
亂蓬葆黄鳥此興歌駟馬喧𨽻皂髙者登山阿深者入¶
海島君如有鐘鼔盍亦日鼔考匪我發狂言詩載山有¶
栲¶
　　　挽黎尚書¶
<pb:KR4h0117_WYG_435-3a>¶
青雲曽及第緑野更開堂南北三千里勤勞四十霜容¶
臺周禮樂史局漢文章寂寞龍峰下春風桂子香¶
　　　訪晁克仁¶
孤鳥上魚梁行人雨濕装兩行堤栁翠一片野雲黄問¶
路從漁父沿河到普荘故人冠亦白相見各神傷¶
　　　送劉宗哲進士知束鹿¶
獻䇿登髙第分符得要津鹿巗連郡郭滹水亘城闉父¶
老咸稱喜桑麻總待春憑誰傳循吏太史是姻親¶
<pb:KR4h0117_WYG_435-3b>¶
　　　送鄉同年梁君竒才判西安府¶
䇿馬秦川道春光欲半時暖風迎斾發甘雨向車隨宦¶
業唐師度才名漢不疑煩君尋舊跡一慰故人私¶
　　　送劉可大編修¶
㳺子欲何之鄉園向海涯百年炊臼夢一寸倚門私賜¶
告恩何重還朝駕莫遲木天常職在應不負幽期¶
　　　新寧伯家饗堂成賜額壯節¶
戰伐餘骸骨勲庸有汗青賜祠昭壯節列爵重新寧雨¶
<pb:KR4h0117_WYG_435-4a>¶
露杉松茂春秋黍稷馨敬承孫子亊應慰在天靈¶
　　　送李司訓之乾州¶
案牘勞終日何如此職清坐談惟往聖環立有書生棘¶
院頻抽句賢關久擅名盡心期報國端不負生平¶
　　　飲張黄門宅夜歸有感¶
人情如世態蚤暮有炎凉纔曝西巖日俄飛逺塞霜曲¶
終陳雅樂酒進託流觴月色中天在亭亭照四方¶
　　　雪落赴悔軒席馬上口占¶
<pb:KR4h0117_WYG_435-4b>¶
雪花方數㸃庭院已生寒治具煩東道敲詩待長官剡¶
溪乗興往御栁隔春看却笑髭空斷能吟㡬字安¶
　　　首夏吏部左堂即亊¶
自公還小坐拙與懶相宜花外鶯啼逺藤稍鹿下遲厨¶
丁收午飯堂吏報申時印鑰題封罷剛能課一詩¶
　　　抵大寧書僧舎西楹¶
村外重岡䕶原頭怪石蹲水聲来樹杪花影上山根寺¶
古殘碑蝕僧貧破衲存俗塵消不得何用訪柴門¶
<pb:KR4h0117_WYG_435-5a>¶
　　　霜落後議逰葛洪山答問¶
傍花春日趣未必勝秋吟霜落水清淺木凋山靜深淡¶
容存老菊爽籟得禪林空谷經行處幽懐更不禁¶
　　　送王司訓之閩中¶
重領除書下玉京一尊相對不勝情師儒有道官非冷¶
案牘無勞夢亦清榕樹翠含山店雨茘枝香噴海天晴¶
知君定有蘇湖教傾耳南閩聽鐸聲¶
　　　晚菊¶
<pb:KR4h0117_WYG_435-5b>¶
千紅萬紫競芳菲何事黄花獨放遲中谷英英零露質¶
東籬采采傲霜姿就荒曽入淵明賦已老還憐子美詩¶
不是春風故相妬寒香自與晚秋宜¶
　　　寄同學知友¶
十年芹泮喜相知一别今成兩地思賓館空懸徐孺榻¶
暮雲常憶杜陵詩泚毫梁苑真慚拙抱玉荆山莫嘆遲¶
聖代登賢隆往古秋風蟾桂有髙枝¶
　　　挽鄒撫松¶
<pb:KR4h0117_WYG_435-6a>¶
曽聞江漢有垂綸瀟洒人間六十春卜式向来能拜漢¶
園公老去愛逃秦劍懸新墓松三尺鶴弔空庭月一輪¶
簡㸃當年高士傳名流相顧欲沾巾¶
　　　送劉進士克立知屯留¶
曽将詞賦奏長楊又捧除書下建章小邑也應歸禮樂¶
同鄉真亦借輝光離筵春酒沽燕市匹馬秋風出太行¶
莫為臨岐重惆悵漢庭虚席待循良¶
　　　送體齋先生還鄉省祭¶
<pb:KR4h0117_WYG_435-6b>¶
暫看辭直下承明故里聊為晝錦行夢裡江山歸嘯咏¶
望中桑梓亦光榮陶園未許開荒徑商鼎還須作和羮¶
懸望我慚門士後春風屈指算回程¶
　　　送郝汝容赴京¶
花落紛紛滿路歧東風客去獨凄其一年景象惟春日¶
百嵗光隂㡬别離馬踏盧溝看月曉鐘鳴長樂待晨熹¶
廟堂便合憂民瘼不似南窓寄傲時¶
　　　夜酌¶
<pb:KR4h0117_WYG_435-7a>¶
故人同叙故園情花氣馨香酒氣清且盡東君投轄意¶
謾憐西塾讀書聲望迷逺塞雲俱黒坐久空堂燭自明¶
却憶元戎竇車騎燕然新勒㡬時成¶
　　　與諸鄉友手談¶
軒過何以答髙情光禄新分九醖清琥珀浮来濃有色¶
琉璃寫出細無聲試看寳鏡催人老肯使金樽負月明¶
萬事如棋堪一笑㡬番輸去㡬番贏¶
　　　将雨¶
<pb:KR4h0117_WYG_435-7b>¶
鸛鳴垤上己多情底訝東風習習清馬首濕妨尋栁興¶
擔頭寒澁賣花聲雲飛逺堞如灰白螢度疎簾似火明¶
自是豐年元有兆南郊曽慶禮初成¶
　　　同張中舎克之訪陳士彦國子監¶
曉凉扳友禁城東不為尋芳踏軟紅月色尚餘三島外¶
漏聲初盡百花中識途老馬行相逐出谷新鶯語亦同¶
何事浮雲多變態惟應一笑付西風¶
　　　和中允克温咏雪¶
<pb:KR4h0117_WYG_435-8a>¶
窓前徹夜似䖝號屏翳馳驅不憚勞逺道慈烏飛欲盡¶
上林瓊樹簇偏髙春来喜見滋羣動老去愁聞㸃二毛¶
何處仙郎歌郢曲逼人清氣壓秋濤¶
　　　再次韻克温雪假山兼謝留飲¶
属爾家僮凍莫號為山因雪未為勞上天賜予從来厚¶
平地功夫積漸髙對賞不須康樂屐徧題何惜管城毛¶
昨宵北海開樽處笑挹瓊華泛翠濤¶
　　　其二¶
<pb:KR4h0117_WYG_435-8b>¶
月上都城鳥不號賦詩行酒漫辭勞巷多車馬寧論僻¶
山有神仙不在高耳熱凍思溪外石年来霜入鬢間毛¶
君家陽羨茶名久試掃新虞㸃素濤¶
　　　送南太常卿楊應寧之任¶
文章誰是大方家早嵗英名海内誇㡬處作人歌豈弟¶
陪京典禮際亨嘉望中山水詩應助夢裏丘園路不賒¶
莫道南都清暇甚召還行見下黄麻¶
　　　用送陳士彦韻送張實之貳城固¶
<pb:KR4h0117_WYG_435-9a>¶
袍笏承恩鳯闕東爐烟輕拂曉雲紅閭閻休戚歸民牧¶
秦隴淳龎說漢中稱雨不妨終日異斷金惟欲此心同¶
知君養晦賢關久况是傳家有素風¶
　　　送吳克温¶
承恩送舅向江鄉盛事無須說渭陽司馬共稱良史氏¶
子雲仍攝校書郎溪頭春茗含煙碧舟底鱸魚入饌香¶
誰道錦還從昔少十年三度見登堂¶
　　　送嚴永濬太守考最還西安¶
<pb:KR4h0117_WYG_435-9b>¶
秦川郡守漢郎官氷蘗聲華入望寒政跡已看書上考¶
詩名况是滿長安一畨好雨添行色千里仁風擁去鞍¶
寄語郊迎諸父老暫時借冦若為歡¶
　　　送李子陽歸省¶
讂樹年年獨繫情南歸暫許别承明聖恩初轉春宫秩¶
故里爭誇晝錦榮江上暮雲孤夢逺望中秋水片㠶輕¶
經帷聞道猶虚席屈指回轅日㡬程¶
　　　送蘇伯誠提學江西¶
<pb:KR4h0117_WYG_435-10a>¶
飄飄季子印非遲黄紙新函手自持海内文宗真有属¶
斗南人物更無疑擔簦合傍春風座對榻還思夜雨詩¶
見說江頭雙鯉足不妨緘素慰吾私¶
　　　挽李充昭都諫¶
諫苑清風不可追詞林寥落舊心知倒衣曽作趨朝敬¶
反袂真成喪道悲萬里修途憐折軸半軒殘雨憶彈碁¶
楚江浩蕩廬山迥目斷丹旌佇立時¶
　　　題榮夀圖¶
<pb:KR4h0117_WYG_435-10b>¶
江天遥識少微星閒閱乾坤八十齡髙咏直追陶栗里¶
幽居還傍晉蘭亭名知郡守非干謁誼重鄉閭足典型¶
何事夀筵光彩異新看雛鳳下青㝠¶
　　　送郭魯瞻復除濬縣¶
關下銅符喜再分行旌遥指濬川雲棘鸞不獨仇亭長¶
竹馬還同郭使君百里桑麻随雨化萬家弦誦傍城聞¶
只今當佇知循吏驄馬行看夐出羣¶
　　　和克温寒夜獨坐¶
<pb:KR4h0117_WYG_435-11a>¶
更漏沈沈夜色賒天留清景付貧家乍凝簷外氷成柱¶
亂舞堦前雪作花酒醒忽驚寒欲動燭殘猶愛影頻斜¶
莫言冷淡無人識一曲陽春衆所誇¶
　　　和克温春夜獨坐¶
中天斗柄又回東積雪俄看化玉虹茶憶荆溪分雀舌¶
酒沽燕市當郫筒虚堂坐久寒生白蠟炬花殘夜翦紅¶
細讀君詩何所似春雲藹藹散晴空¶
　　　元宵應制¶
<pb:KR4h0117_WYG_435-11b>¶
通宵禁鑰啟重關爭看金鼇海上山縹緲祥煙横帝闕¶
薰蒸和氣溢人寰風生玉砌車塵動月轉珠宫扇影還¶
獨有昇平歌曲妙君王應為一開顔¶
　　　送彰徳太守劉君達夫之任¶
十年杏苑舊同逰出入賢勞鬢未秋抗疏每聞持正論¶
分符獨喜向中州甘棠陌上隂堪憩病草風前色漸瘳¶
莫道一麾西去逺芳名今已注宸旒¶
　　　送袁君健甫復除上元縣¶
<pb:KR4h0117_WYG_435-12a>¶
京邑賢勞舊已曽除書重下五雲層亊同願借還非偶¶
時擬先徵正所能花底漏聲辭玉陛江邊秋色望金陵¶
奚囊秀句煩頻寄莫謂髙飛雁避矰¶
　　　送王文著同知忻州¶
賓幄㕘謀亦有年深沈欲並郄生賢推封已見承殊寵¶
别駕何須訝驟遷雲繞太行遲去馬月明南浦怨啼鵑¶
不縁客邸生離思鄉井相望易水邊¶
　　　乙丑二月一日泊晚劉承華見約攜酒殽同餞¶
<pb:KR4h0117_WYG_435-12b>¶
　　　　劉廷宣地官寧夏送賞¶
二月都城夜尚寒何人餞别具盤餐一燈論舊歸鄉客¶
萬里輸邊属地官望入重關天勢濶夢回離館雨聲殘¶
為民為國吾儒事肯嘆人間行路難¶
　　　懐歸¶
朝回魂爽便南飛欲諗衷情向𤨏闈十載松楸空想望¶
四時蘋藻孰歸依日来賜服花添錦夢裏親身布作衣¶
暮史朝經成底事魯論開巻愧無違¶
<pb:KR4h0117_WYG_435-13a>¶
　　　齒動¶
四十纔過齒即危却慚猶未及衰期字音不敢分明道¶
肉味非因咀嚼知塵世於人剛可戒貧官何物軟相宜¶
閒中尚覔神醫術恐負蒸民第五詩¶
　　　夀李閣老先生¶
綺席春深泛紫霞分明相府是仙家調元正捧雲中日¶
結實還看海上花千載文光瞻北斗九重恩渥疊黄麻¶
疎慵幸接龍門早一曲南飛思未涯¶
<pb:KR4h0117_WYG_435-13b>¶
　　　齋居簡毛靳二翰長¶
齋廬相向隔疎槐清話何妨數往来風雨滿窓驚筆陣¶
鶯花隨處避吟臺錦袍講幄曽同賜草具盤餐每共開¶
今日老癡成獨坐髙軒底事尚遲迴¶
　　　同馮西屏郁文淵逰西山¶
雞距泉頭望抱陽翠屏隠隠䕶山鄉浮塵不到閒行客¶
髙興寧辭醉後觴秀色一川松葉淨黄雲萬頃稻花香¶
詩成却愧無佳句也問東君借錦囊¶
<pb:KR4h0117_WYG_435-14a>¶
　　　抱陽山夜酌次西屏韻¶
月上東山報晚晴曲終剛見一峰青題分秋興詩應健¶
坐隔寒泉酒未醒祖席飛飛螢似燭僧房面面石為屏¶
但将佳境留人住亦是山神肯效靈¶
　　　宿第一峰¶
忘歸薄暮話從容夜宿郎山第一峰鷲嶺並看靈隠寺¶
雞聲兼聽景陽鐘清泉帶雨流深磵老鶴棲雲伴古松¶
有約纔成輕聚散不知何日得重逢¶
<pb:KR4h0117_WYG_435-14b>¶
　　　下郎山¶
下山仍似上山難石蹬崚嶒跨急灘孤㠘未登還細問¶
好花雖過亦回看時逢狹徑苔偏滑候到新秋氣已寒¶
小歇菜菴門外栁開囊試簡㡬吟安¶
　　　大寧山由雲梯上塔訪翠峰禪師¶
澗草巗花迥不同他山何處避髙風層巒如出青雲外¶
片石疑来白雪中下院有松孤鶴伴上方無路一梯通¶
飄飄已覺吾身健誰復蓬莱問海東¶
<pb:KR4h0117_WYG_435-15a>¶
　　　九月府堂諸公相攜登横翠樓¶
街頭風雨報重陽菊正芳菲酒正香横翠客来開晚霽¶
蓮池月出漾天光塵消西接青山近霜冷南飛白雁忙¶
此日放懐君莫訝牛山曽笑淚沾裳¶
　　　送編修良徳兄太守君考績還任¶
雙旌新獻績二妙舊知名客底連床夜離筵對酒情黄¶
花方爛漫白雁故飛鳴路入江鄉便舟隨綵鷁輕石渠¶
資講畫蔀屋待經營拜夀慈闈下還将四牡呈¶
<pb:KR4h0117_WYG_435-15b>¶
　　　送王澄之弟還鎮海¶
上國来逰重友于歸情猶自憶江湖一樽不盡臨歧意¶
明月西風雁影孤¶
　　　畫兔¶
搗藥年年住廣寒瓊漿時吸桂花丹何人最慕仙家景¶
移取霜毛畫裏看¶
　　　畫馬¶
霜蹄汗血勒朱幩老氣曽空冀北羣此日天閑聊縱目¶
<pb:KR4h0117_WYG_435-16a>¶
分明箇箇五花文¶
　　　題屈都諫引之墨梅¶
誰拈彩筆向西湖貌取寒梅入畫圖為愛清香兼晚節¶
㡬人相對撚吟鬚¶
　　　紅梅¶
玉骨清癯恐太竒春風一醉便看宜人人認作西園杏¶
只有江邊月色知¶
　　　題天章攜琴訪友圖¶
<pb:KR4h0117_WYG_435-16b>¶
圍屏晴翠送遥岑寂寂柴門野色深誰過斷橋攜緑綺¶
殷勤特地覔知音¶
　　　元宵應制¶
火樹參差映碧空滿城和氣自融融分明炎海氷天外¶
都在春臺玉燭中¶
　　　其二¶
清夜香生輦路塵蓮花如錦月如銀君王别有光明燭¶
遍照窮簷蔀屋人¶
<pb:KR4h0117_WYG_435-17a>¶
　　　題楊廷宜侍御手巻花縣鳴琴¶
重重桃李縣衙深更對清流與碧岑自是日長民亊少¶
一簾花影伴鳴琴¶
　　　元宵應制¶
一曲霓裳萬朶蓮祥煙繚繞䕶神仙廣陵未必能勝此¶
何用虹橋起殿前¶
　　　賜衣¶
叨列詞林七品班春官侍校愧疎顔何縁更奉君王賜¶
<pb:KR4h0117_WYG_435-17b>¶
錦綺三端借白鷴¶
　　　雨中問宿唐胡村南寺¶
溪流曲曲抱南山天與禪林作畫看有客晩来添一景¶
雨中吟對碧峰寒¶
　　　訪易水¶
荒村野寺碧山頭白澗西来易水流我欲放歌尋壯士¶
寒煙衰草不勝秋¶
　　　渡易水¶
<pb:KR4h0117_WYG_435-18a>¶
空山萬頃海雲收一水中間帶石流日暮無端風乍起¶
蕭蕭猶自使人愁¶
　　　歸自大寧重渡易水¶
岡巒過盡見郎山曲曲沙堤易水灣東望金臺人不見¶
數聲啼鳥野花閒¶
　　　杏花初開書此遣興¶
春到年年醉習家閒将野意向人誇東風報道清明近¶
扶病猶能看杏花¶
<pb:KR4h0117_WYG_435-18b>¶
　　白圻¶
　　　題陳哲太守萬玉圖¶
元㝠一出百卉摧凍天裂地施寒威西湖老樹含春姿¶
鮮葩皎月爭光輝清香暗從風外来怯寒蜂蝶空疑猜¶
結實垂金飽霖雨調羮止渴非凡材孤山仙子詩興濃¶
厭看桃李嬌春風衝寒折雪攬芳潔豪吟意氣凌蒼空¶
十載論交良燕喜此日分襟隔湘水明嵗仍期折一枝¶
寄與衡陽舊知已¶
<pb:KR4h0117_WYG_435-19a>¶
　　　送中丞王陽明撫鎮江右¶
龍江風静潮初落楓葉蘆花秋漠漠船頭擊鼓催發船¶
為君起舞勸君酌憐君獨擅八斗才夙承家學繼掄魁¶
納忠一疏昭日月謫官三載留塵埃清朝選拔採廷論¶
碧海神虬豈終困省寺迴翔㡬十年超陟内臺持帝憲¶
慚予仰徳如斗山敢云契誼同金蘭二子從君辱陶冶¶
耳提面命開䝉頑使旌揺曳西江路天子恩威兩宣布¶
禮樂三年筆底翻甲兵數萬胸中富大敷文教暢武功¶
<pb:KR4h0117_WYG_435-19b>¶
帝曰汝来匡朕躬唐虞治道在古學朝夕巖廊沃聖衷¶
　　　贈都督楊希仁赴召¶
邊星昨夜欃槍伏邊草萋萋自抽緑大将功成士馬閒¶
天子臨軒再推轂龍盤虎據留都重閫外元戎維汝用¶
擁旄仗鉞出長安鷹揚氣勢煙雲動承平最久誇江東¶
百年不見狼煙紅公来鎮静民物豐日長豹幄懸雕弓¶
天顔咫尺降絲綸海不楊波塵不驚宣威久賴股肱力¶
折衝正倚卿威名楊公才藝何超卓兩嵗三遷恩寵渥¶
<pb:KR4h0117_WYG_435-20a>¶
石頭城外送君行愁見江天雲漠漠青春祖道槐隂穠¶
紛紛冠盖生英風髙牙玉節趨王命方叔召虎今惟公¶
　　　園亭晩坐用杜韻¶
吏散尋幽去園亭獨自娛春苔墮馬跡暮蝶蹴花鬚句¶
向閒時得名慚待價沽坐看新月上身世欲忘吾¶
　　　三月晦日¶
節序如轉燭春歸不肯遲破愁應賴酒適興可無詩草¶
色迷蝴蝶花枝泣子規清和自佳候倐忽到南陂¶
<pb:KR4h0117_WYG_435-20b>¶
　　　初夏與王宋二同寅夜坐用杜韻¶
微涼動修竹晩色上樓遲待月清吟處看山露坐時鳥¶
輕飄紫毳虫細吐清絲尊酒聊乗興還期續短詩¶
　　　其二¶
明月照尊酒涼風拂樹頭醉餘山簡興吟破杜陵愁警¶
柝通宵急疎星帶水浮林塘危坐久景物似新秋¶
　　　浙江驛别杭東卿僉事赴京進表¶
寒屋風燈亂秋江夜雨鳴浮雲憐去住尊酒叙平生魏¶
<pb:KR4h0117_WYG_435-21a>¶
闕衣冠㑹鈞天禮樂成甘棠歌更發召伯重南行¶
　　　黄田驛次陸月湖憲副韻¶
騑騑向曉行迤&KR0404;上延平水淺浮沙白山髙落月明鳥¶
飛連樹影鐘遞隔溪聲秋暑消初盡新涼入幕清¶
　　　茶洋驛次陳希白方伯韻¶
南平山月白仙桂已成丹雲到中秋淨溪當午夜寒飛¶
飛烏繞樹齒齒石依灘極目煙波迥鄉關入望難¶
　　　小憩¶
<pb:KR4h0117_WYG_435-21b>¶
登登山北路面面對斜陽雲宿溪松暗風吹晩稻香空¶
山無酒館古驛有茶洋小憩思民隠驚秋鬢欲霜¶
　　　白沙驛再次陸憲副韻¶
雙旌出海東煙浪有無中尊酒船頭月詩篇筆底風溪¶
深通地脈峯巧奪天工千里逰從久應知客况同¶
　　　送汪大尹考績¶
華亭盡道使君賢尊酒清江送客船渺渺白波添宿雨¶
離離碧樹帶晴煙上書久擬三千牘獻績先歸尺五天¶
<pb:KR4h0117_WYG_435-22a>¶
明到玉京秋未老繡衣驄馬著先鞭¶
　　　送冒有恒守武昌¶
除書赫奕出明光簡命星郎牧武昌北路風煙連宛洛¶
西郊形勝控雍梁春波迥見三湘淨甘雨新添六月涼¶
珠履行臺無一事栁車花鷁問農桑¶
　　　江亭餞别贈袁太守徳宏¶
榮捧麟符出帝京漢中千里得専城雲横棧道侵天碧¶
江瀉巴陵潄石清地轄三方歸統制山圍四境足農耕¶
<pb:KR4h0117_WYG_435-22b>¶
承平好展匡時畧不使文翁獨擅名¶
　　　太白樓次林兵部利瞻韻¶
去日嘗登太白樓重臨畫檻挹寒流丹山有路通瀛海¶
黄菊多情傲晩秋千里煙波迷客思滿江風雨動鄉愁¶
酒酣極目天涯暮逺浦人歸一葉舟¶
　　　宣平道中¶
麗水南来接麗峰虬龍騰偃靄重重鐵崖萬仭當空立¶
白練千尋傍午舂山腹雲深迷望眼溪頭雨過漫行踪¶
<pb:KR4h0117_WYG_435-23a>¶
乗危歴險非躭賞王事旬宣在靖共¶
　　　登台院和荅彭憲副作¶
夕陽髙栁石橋斜春燕銜泥掠逺沙疊嶂籠煙晴亦雨¶
長江浴日浪生花百年行役真成夢滿道尫羸重可嗟¶
溪上人家逢穀雨又聞租吏索新茶¶
　　　登東山¶
為愛東山一登眺謝公逰處事多違奕棋人去亭空在¶
洗屐池閒草自輝明月每依江水落白雲時逐野僧歸¶
<pb:KR4h0117_WYG_435-23b>¶
風流千古悲陳跡獨倚髙樓送夕暉¶
　　　松雲菴次韻贈李方伯惟誠¶
山外樓臺倚大荒山中嵗月靜禪堂詩從左轄吟西寺¶
酒向東隣過短牆古樹寒雲迷去轍空階夜雨對焚香¶
不須到處栽桃李已有甘棠䕃此方¶
　　　鴛鴦湖次彭濟物憲副¶
畫船湖上擁旌旄幽賞憑將永日消萬頃晴煙疑接海¶
一篙新浪欲平橋輕風拂斾家家酒甘雨隨車處處苗¶
<pb:KR4h0117_WYG_435-24a>¶
遲暮歸来過村市野人爭唱太平謡¶
　　　水口驛次韻¶
新漲晴江樹杪船隔年歸路逺依然燈開夜市山樓畔¶
吏報郵籖水驛邊未息蠻煙愁鬢改易通魚札喜家便¶
更憐臈後多殘雪茘子纔殷桔柚懸¶
　　　倚韻答林見素都憲¶
平寇歸来蜀道長江天落日正蒼茫乾坤勲業名長在¶
鷗鷺心機世兩忘楓嶺地晴絲冉冉蘭溪風靜水浪浪¶
<pb:KR4h0117_WYG_435-24b>¶
雲莊亭上詩千首不羨裴公緑野堂¶
　　　鎮江别家兄¶
重向金山續舊逰山形依舊屹中流鴉羣翻樹甕城晩¶
雁字掛空𤓰步秋此處十年曽話别明朝兩地復生愁¶
長江萬古東流急歸渡何人識岸頭¶
　　　齋居¶
中宵不寐數嚴更梅影横斜伴月明庭院風来寒正峭¶
池塘雨後水初平齋心對越臣工肅客思能忘嵗序驚¶
<pb:KR4h0117_WYG_435-25a>¶
曉色氤氲天駕返禁庭遥憶慶儀成¶
　　　夜集吳興天寧寺¶
緑樽清話倚殘燈把巻題詩取次増海味分甘甞逺客¶
春茶旋煑出髙僧風吹湖面秋千頃月落山腰雪㡬層¶
信宿分襟情不盡梵宫髙處擬重登¶
　　　别邵二泉方伯¶
别酒淋漓瀉玉觴江亭臘破早梅芳天連煙草離情迥¶
雁度寒雲去路長秋月曽看明兩浙春風又見轉南陽¶
<pb:KR4h0117_WYG_435-25b>¶
元和聚散尋常事獨有同年誼不忘¶
　　　與友人夜酌¶
蕭蕭官署坐黄昏故國風光到海門吳地月明山吐影¶
越江秋半水收痕他鄉叙舊知新事殘夜論詩對酒尊¶
爾我悠然情未已一聲寒角斷吟魂¶
　　　逰永寧寺次巡撫鄧中丞韻¶
晴日看山影未窮竹林迢遞小溪東草鋪横埜新春雨¶
鶯囀垂楊過午風杯酒不須憐我老笑歌方幸與君同¶
<pb:KR4h0117_WYG_435-26a>¶
疎鐘急柝歸途晚燈火前村隠樹紅¶
　　　獨坐¶
深樹春鳩語小亭春晝長竹牀初睡起風引落花香¶
　　　池上¶
波動魚兒戲風翻蓮葉香偶来成獨步花霧濕衣裳¶
　　　雲南司水亭次韻¶
徙倚天光樹影中微吟莫放酒杯空韶華老去池亭在¶
閒看東風舞落紅¶
<pb:KR4h0117_WYG_435-26b>¶
　　　送方與濟¶
使君兄弟獨多情千里相攜到石城不盡連床風雨話¶
清江一棹又南行¶
　　　甘露寺别家兄¶
野寺同過酒漫傾梅花月色照離情孤舟暫繫春江曲¶
愁看緑波芳草生¶
　　　蘭亭修褉圖¶
飛觴泛水集羣賢文采風流自往年靜裏披圖懐勝事¶
<pb:KR4h0117_WYG_435-27a>¶
一川新緑鎖輕煙¶
　　　寧海道中¶
山路縈紆白晝長青青澗草弄幽香風光莫訝春逾半¶
隂谷梅花尚未芳¶
　¶
　¶
　¶
　¶
<pb:KR4h0117_WYG_435-27b>¶
　¶
　¶
　¶
　¶
　¶
　¶
　¶
　石倉歴代詩選巻四百三十五¶
