# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.246293
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百五十一
<pb:KR4h0117_WYG_251-1a>¶
欽定四庫全書¶
　石倉歴代詩選卷二百五十一¶
　　　　　　　　　　　　明　曹學佺　編¶
　元詩二十一¶
　　傅與礪¶
　　　歌風臺¶
黔首厭秦暴龍德奮炎劉英雄乗天誅㧞劒起相仇天¶
風堕陵谷飛雲揚九州天下事既定懐土未遑休置酒¶
<pb:KR4h0117_WYG_251-1b>¶
㝠髙臺中厨進庻羞悲歌落林木父老皆涕流功臣日¶
葅醢壯士復何求至今豐沛間長顧使人愁故鄉帝所¶
愛零落遺舊丘大運各有終賢聖誰能留焉知萬歲後¶
魂魄復來遊¶
　　　題宜春鍾清卿清露軒¶
秋氣集太虛夕光漙髙樹時聞隂液墮暗識商飈度旎¶
旎星動林英英月霏霧凉扄息塵想幽琴寄𤣥悟寂歴¶
松上聲逍遙丘中趣鈞天澹斜景銀河曖㣲素古調今¶
<pb:KR4h0117_WYG_251-2a>¶
所稀大音誰能喻仙人飲沆瀣壽命金石固千歲不可¶
期空歌徒延慕¶
　　　寒竹篇¶
寒竹依澗阿石生何磊磊滋息因厚地生成藉𤣥宰春¶
陽散華景枝葉被光彩及茲芳歲䦨使我憂心痗遽悲¶
凛節變但恐驚塵凂寒燠既異宜遲暮復焉悔淇園䕃¶
未息嶰谷音猶在君子夙相好深懐邈雲海竹性諒靡¶
遷人心懼中改願言卒封植勿使傷樵采¶
<pb:KR4h0117_WYG_251-2b>¶
　　　勤耕亭¶
日月靡閒暇四序更運之斯人務作業矧敢怠遑時負¶
耒適西疇恒患耕作遲仲春時雨至羣物具含姿牛食¶
青澗阿鳥鳴芳樹枝興言播嘉榖夙夜將耘耔豈不懐¶
逸居亦念寒與飢但使秋稅畢聊樂及我私¶
　　　少年行¶
長衢若平川輕車馳流波上有都人子明肌豔朝霞芳¶
塵揚逺風白日耀舞羅少年輕薄兒調笑相經過狎坐¶
<pb:KR4h0117_WYG_251-3a>¶
酌美酒日暮酣且歌千金罄一笑豪右焉能加時俗誇¶
朱顔美女悅春華春華豈不好遲暮當如何¶
　　　雜詩五首¶
夭夭園中桃鬰鬰松上枝春陽發新榮貞脆誰能知一¶
朝繁霜墮百卉各已萎青青乃自保不為時所移向非¶
厄歲寒何以别竒姿¶
植蘭彌九畹種菊被三徑幽芳乃殊姿馨德良可並搴¶
蘭以為美餐菊以資命睠言理蕪穢恒使枝葉淨蕪穢¶
<pb:KR4h0117_WYG_251-3b>¶
苦易侵枝葉苦不盛豈無桃與李貴此諧野性¶
窮巷有畸人夙夜勤古道敝衣適至骭疏食恒不飽歌¶
聲若金石顔色終歲好豈無當世念所趨惡佻巧美玉¶
不足珍懐義以為寳¶
閒夜坐中庭素月流我懐鳴琴發𤣥思俗音難與諧㣲¶
颸經前楹徐響正裴回欲歌南風曲聽者良己希願言¶
薦清廟復感鳳來儀¶
異人言種石可以致雙璧千金受𤣥秘辛苦乃有獲温¶
<pb:KR4h0117_WYG_251-4a>¶
其比君子韞櫝良愛惜青蠅易為汙恒恐傷厥德連城¶
不願售思以置君側終歲無與言持之將安適¶
　　　雜詩¶
皎皎素明月娟娟含令姿浮雲遽起滅圎影遂參差山¶
川莽囘互天地亦相疑焉知㝠昧中明潔終不移弦望¶
有恒運清光寧久虧¶
　　　題淵明漉酒圖¶
淵明性嗜飲所遇適其眞漉酒東籬下邈若旁無人捐¶
<pb:KR4h0117_WYG_251-4b>¶
紱非所吝焉愛頭上巾田園日成趣松菊相與親百年¶
何為爾酩酊及茲辰陶然至和内混沌以為隣¶
　　　八月十三日至京¶
孟秋凉飈至驅車出西門去京始彌月白露忽巳繁茲¶
行亦何為于役義所敦山川既悠遠晨夕違凊温我馬¶
北以南豈不賁丘園努力在王事賢勞奚足論¶
　　　羣雁圖¶
㣲茫洞庭野隱約瀟湘㟁鴻雁將栖息飛鳴求其伴先¶
<pb:KR4h0117_WYG_251-5a>¶
集良未安後至凄欲斷使我懐弟兄因之中腸亂留連¶
江海遠慘淡秋暉晏常恐隨天風髙飛入雲漢¶
　　　題袁宏泊渚圖¶
秋氣集空渚月彩汎㣲波夕坐起遥思中流聞嘯歌移¶
舟近相即酌酒望銀河髙懐世稀偶良㑹豈更多未知¶
百歲下視此復如何¶
　　　江州社日阻風¶
社日長為客行人總念羣湓江春過雨廬阜晚生雲緑¶
<pb:KR4h0117_WYG_251-5b>¶
酒洽歡飲清絃送别聞風檣未得動堅坐且論文¶
　　　下邳懐留侯¶
豪傑關休運乾坤屬遠猷自須成漢業豈獨報韓仇黄¶
石嗟長徃青山感昔遊同時多草莽事定覓王侯¶
　　　七夕¶
耿耿玉京夜迢迢銀漢流影斜烏鵲樹光隐鳳凰樓雲¶
錦虛張月星房冷閉秋遥憐天帝子辛苦㑹牽牛¶
　　　海子上¶
<pb:KR4h0117_WYG_251-6a>¶
獨歩金河上遥看碧海隅洞疑通月窟船或到方壺鮫¶
室寒休杵龍宮夜出珠浮槎八月晚應念客星孤¶
　　　賦得天際舟送兵部張孟功治河¶
日下行人發春晨去鷁催䌫侵斜月解帆向斷雲開愛¶
鳥窺詩卷垂虹映酒杯尋源不可盡奉使㡬時囘¶
　　　詠大樹答靳御史¶
造化涵滋息神靈㑹渺茫色分羣木秀隂覆數家凉白¶
晝鳴風雨𤣥冬度雪霜因知免樵采故解拂雲長¶
<pb:KR4h0117_WYG_251-6b>¶
　　　送金華王琴士還山¶
年少金華客囊琴暫出山忽聞春水滿徑逐暮雲還三¶
洞飄𤣥鶴雙溪下白鷳應尋牧羊子時過綠蘿關¶
　　　寄題余泰亨隱居¶
聞說幽栖處遥連郁水天徑開移竹地渠引灌花泉坐¶
客留傾釀隣人訪草𤣥京華逺遊子那得共盤旋¶
　　　答别龍州蕭從事韶¶
北極絲綸下南陲政化通靈槎浮度斗瘴草偃隨風殊¶
<pb:KR4h0117_WYG_251-7a>¶
俗難為别清談喜屢同馳驅不可住心切大明宫¶
使節明金虎腰弓偃畫蛇蠻荒趨號令原隰見光華邊¶
樹猶含綠江梅久放花憶君依幕府何日定還家¶
　　　梧州嘉魚亭¶
舟楫囘沙驛旌旗駐郡亭江通五管白天落九疑青此¶
日瞻雲氣誰家見客星軍需晝夜急㓂盗㡬時寧¶
　　　别靜江文學諸公¶
乍見先愁去將行未忍分字期歸後寄歌畏别時聞驛¶
<pb:KR4h0117_WYG_251-7b>¶
樹過春雨江船隔夜雲驅馳念吾弟羽翼待諸君¶
　　　金陵晚眺¶
金陵古形勝晚望思迢遙白日餘孤㙮青山見六朝燕¶
迷花底巷鴉散柳隂橋城下秦淮水年年自落潮¶
　　　沛縣¶
縣路迷青草行人䕃綠楊時逢沛父老能說漢君王芒¶
碭來秋氣彭城送夕陽凭髙發慷慨暮色正蒼蒼¶
　　　京師守歲¶
<pb:KR4h0117_WYG_251-8a>¶
日月催時序乾坤隔晦明殘年萬里夢今夕㡬人情久¶
客煩朋友雙親倚弟兄深慚須薄禄不得謝浮名¶
　　　又上人求母沔陽¶
開士辭家早慈親割愛深倚門思一見飛錫到相尋雁¶
度雲移寺烏啼月照林此時憂白髪長路政關心¶
　　　桃源圖¶
聞說避秦地花開忘歲年偶逢漁父問長使世人傳丘¶
壑渾疑幻林廬或近仙至今圖畫裏惆悵武陵船¶
<pb:KR4h0117_WYG_251-8b>¶
　　　題墨梅¶
老樹亞晴空踈花帶寒野風流不自惜澹泊從人寫歲¶
晏孰相娯空山少來者¶
孤花何婉娩玉立含幽素短短時出橋踈踈或臨路全¶
疑簷下月半照牆西樹¶
　　　題衛知事廣衍倉西軒墨竹歌¶
吾聞渭川竹如簀太倉欲致那可得開眼晴煙落戸牗¶
透裳冰雪生胸臆愛之借問作者誰母乃與竹同標格¶
<pb:KR4h0117_WYG_251-9a>¶
自是君懐足清致故須好事留眞迹隂森雨氣發中林¶
颯爽秋聲起前席㣲坡直具百畆意老榦眞憑萬鈞力¶
𤣥豹猶含隐霧章蒼龍已奮干霄翼火雲六月思遠避¶
安得坐我林間石待實誰憐彩鳳飢釣鼇未試長竿直¶
為君歌罷久歎息羣玉蕭蕭動髙壁¶
　　　奉題陳參議溪山四雅圖¶
陳公退食一事無開閤示我溪山圖晴林當晝發煙霧¶
頃刻松隂生座隅恍聞鳴琴動疎竹一亭宛在清溪曲¶
<pb:KR4h0117_WYG_251-9b>¶
樹下風聲出舸船石間水影揺棋局隔溪髙堂鬰森爽¶
丈人避世嗟長往嗜書無論終日讀讀畫時更臨風賞¶
可憐九老幽致同欲往從之不可通我貧何時見此屋¶
悵望林壑生清風¶
　　　邯鄲行¶
邯鄲城頭下白日邯鄲市上風蕭瑟故壘空餘鳥雀悲¶
荒垣只見狐狸出何主墳墓對山阿尚憶諸侯爭戰多¶
趙客歸來重毛遂秦軍老去畏廉頗黄塵白草宮前道¶
<pb:KR4h0117_WYG_251-10a>¶
鬼火如燈夜相照公子秋來不見歌美人月下那聞笑¶
當時冠葢激浮雲撾鐘考皷宴青春只今惟有郵亭樹¶
還送年年行路人¶
　　　八十里山行¶
桂林之區徭賊雜處南有八十里之髙山絶天綿延開¶
險阻賊人倚之作巢砦劫掠經年勢還大官軍收捕費¶
供給主將逡巡竟何待居民近山晝夜愁四下行人皆¶
白頭况聞良家半為賊官府貪横仍誅求安得大聚邊¶
<pb:KR4h0117_WYG_251-10b>¶
頭兵甲鑄田器盡鋤髙山作平地髙山平徭賊斃¶
　　　銅爵硯歌¶
鄴中文磚天下竒流傳為硯亦堪悲月砌寒傾古臺暮¶
雨犂耕出斷釵時荒凉火燒狐兎窟金棺别葬奸雄骨¶
石麟暗刻魏春秋銅爵空題漢年月可憐此硯依浮世¶
曽見髙筵美人醉行迹猶霑舊韈塵啼痕巳滅新粧涙¶
向來登踐日紛紛即今磨洗見竒文題詩為弔西陵樹¶
㡬片殘霞入雁羣¶
<pb:KR4h0117_WYG_251-11a>¶
　　　牧牛去題袁慶遠經歴所藏畵¶
牧牛去千山復萬山上山日出愁起晚下山日入苦行¶
難手中鴝鵒牛伴侶養來多日能人語縱牛不牽繩自¶
垂聽他行食母苦之欲歸尚憂牛不飽更近前溪多水¶
草但願年年牛盡肥主翁足食身足衣農家飬牛國所¶
頼惡少城中殺牛賣¶
　　　賦得秋夜長送方叔髙¶
秋夜長長如歲(闕/)　夜凉薄人不能寐羣雁各南翔一¶
<pb:KR4h0117_WYG_251-11b>¶
鳬尚北飛團團素明月流光照我衣當歌正激烈慷慨¶
送將歸丈夫成名㣲亦足焉能終夜悲㓨促¶
秋月皎皎夜何長念君客遊思故鄉當壚美人惜年芳¶
遙夜起舞歌清商歌清商送急管為君酌美酒請君勿¶
辭滿夜長迢迢漏未終離思比之何時斷離思長夜猶¶
短¶
　　　送楊元成奉㫖之徽州過家錢塘¶
綠槐五月髙雲冷行人辭闕歸鄉井奎璧秋廻帝座深¶
<pb:KR4h0117_WYG_251-12a>¶
斗牛夜隔天河永君今銜命出江關却到新安㡬日還¶
天上應須朝絳節湖邊何得愛青山¶
　　　用王著作見寄韻奉題其所寓聽竹軒¶
王家好種青琅玕四壁秋聲生夏寒朝囘每獨風前立¶
客至時同煙際看北窗數竿最幽勝滿耳蕭蕭客塵凈¶
截管休將學鳳鳴世間古曲無人聽¶
　　　韓淮隂廟¶
淮隂千古英雄恨楚樹荒荒夕照殘水夾廢城春草合¶
<pb:KR4h0117_WYG_251-12b>¶
雲昏迷廟野花寒封齊安用眞王印興漢空遺大將壇¶
髙帝旌旗俱寂寞斷碑零落後人看¶
　　　送唐子華赴嘉興¶
聞君秋思滿南湖行李今晨發帝都幙府初乗從事馬¶
江城還憶歩兵鱸樹浮白日山侵越潮蹴青天海入吳¶
閒暇憑髙動詩興須成一醉掃新圖¶
　　　和危山曜寄弟¶
故園兄弟總相思久客懐歸屢失期司馬却慚題柱早¶
<pb:KR4h0117_WYG_251-13a>¶
東方翻恨上書遲都門柳暗愁中見鄉國花繁别後知¶
昨日南橋放春水望雲囘首獨多時¶
　　　題畵船入蜀圖送䕫州敎黄尚質¶
楚客之官泛蜀船畵圖盈尺見山川九江樹色瀟湘外¶
三峽猿聲灔澦前方譯漸通巴俗語國書新絶漢人傳¶
豈無好事能携酒問字時時集講筵¶
　　　王氏相師山庄¶
相師之山雲杳㝠千巖萬壑倚空青上方雷雨藏天井¶
<pb:KR4h0117_WYG_251-13b>¶
南極風煙落洞庭溪客去迷花藹藹野人居愛竹泠泠¶
何時遂買登山屐乗興還來扣石扄¶
　　　過故妻墓¶
湘臯煙草緑紛紛灑淚東風憶細君每恨嫦娥工入月¶
虛疑神女解為雲花隂午坐閒金剪竹裏春愁冷翠裠¶
留得舊時殘錦在傷心不忍讀囘文¶
　　　汴梁¶
汴上荒城繞故宮山頭危石堕秋風夷門市起聞嘶馬¶
<pb:KR4h0117_WYG_251-14a>¶
梁苑樵歸見斷鴻鬬草尚餘殘後碧進花無復盛時紅¶
欲登髙處腸先斷滿目閒愁賦未工¶
　　　送姚子㣲¶
雙闕除書下玉階三湘囘櫂拂氷崖天垂銅柱南低海¶
地入金陵北近淮江國雁來秋肅肅驛樓雞動曉喈喈¶
大家定有東征賦鮭菜隨船慰老懐¶
　　　送盧茂實之廣東憲幕¶
仙城近接衆山廻憲府遙臨百粤開海上喜通持節使¶
<pb:KR4h0117_WYG_251-14b>¶
幕中兼得濟時才鮫宮織罷魚龍出蜑戸珠還蚌蛤來¶
預想到官多暇日清詩題徧嶺頭梅¶
　　　徐州¶
斷山數里見浮屠水樹㣲茫映日踈舟楫徧經危石過¶
人煙稍近白雲居朱陳縣遠思遺俗楚漢臺荒想故墟¶
萬古風帆自來往新詩吟罷獨躊躇¶
　　　送湘中李從事赴郴幕¶
長沙上游山水窟郴陽自古說名邦天圍翠岳連三楚¶
<pb:KR4h0117_WYG_251-15a>¶
地合清湘赴九江歸去收書經石室坐來拄版對雲窗¶
西風慘淡都門别莫愛青樓倒玉缸¶
　　　雪中次元茂才¶
北闕今晨雪滿遲腐儒憂國畏人知月寒弱水迷三島¶
雲暗蒼梧失九疑端木細飄天上葉梅花濳發嶺南枝¶
山隂那得乗佳興起遶前軒自詠詩¶
　　　出郭¶
晴光縹緲汎青春遠色氤氲動紫塵出郭自因芳意早¶
<pb:KR4h0117_WYG_251-15b>¶
尋溪兼得野情新花邊古寺翔金爵樹底髙墳臥石麟¶
却倚層丘望城闕上方雲氣繞龍鱗¶
　　　寄河間趙運使¶
雪盡官河春水生移家還出鳳凰城竹間退食古靈鵲¶
花外題詩聽早鶯益井青煙晨縹緲漕溝素月夜分明¶
京華久客遥相憶欲托音書不稱情¶
　　　候友人不至戲作¶
儀眞城下菖蒲節晴日江頭錦繡文旗影送船侵樹過¶
<pb:KR4h0117_WYG_251-16a>¶
笛聲催鼓隔花聞雙龍鏡化閒風雨五馬歌沈暗水雲¶
日暮故人期未至誰家看舞石榴裠¶
　　　送趙仲禮御史兼呈王侍御¶
都門相送意躊躇别路秋生白羽車霜雪總看鵰去疾¶
風煙那問雁來疎嶺南斥候愁烽燧江左誅求畏簡書¶
白靣少年空解事繡衣行縣定何如¶
建業城頭烏亂啼知君感古夜聞雞荆揚貢賦元趨冀¶
晉宋文章漸入齊草疏或依松影坐哦詩應就竹隂題¶
<pb:KR4h0117_WYG_251-16b>¶
書來肯憶京華客日日長衢聽馬嘶¶
賜書南粤初歸日駐楫秦淮欲暮天嘯詠偶經梁舊寺¶
登臨猶憶晉諸賢謝安别墅蟲鳴裏王導新亭鳥去前¶
多謝府中賢侍御别時能作送行篇¶
　　　答何好禮¶
鳳凰城中花若煙客遊多是感流年春生江漢思南國¶
雪盡幽并見北邊遠使豈貪歸有槖㣲官仍苦坐無氊¶
相逢未恨今晨别滿把驪珠慰目前¶
<pb:KR4h0117_WYG_251-17a>¶
　　　同孔學敏遊仙遊觀¶
鳳音亭下草如熏誰見仙娥倚翠裙環珮忽疑遊處得¶
笙簫猶想去時聞湘江竹暗連春雨衡岳花開隔暮雲¶
千古遊人自來往登髙囘首思紛紛¶
　　　寄方君恕¶
聞君卧疾近如何閉戸時應賦短歌安石或能携妓出¶
子猷常擬棹船過㣲風倚檻宜脩竹落日臨池愛緑荷¶
也念湖邊未歸客秋山囘首白雲多¶
<pb:KR4h0117_WYG_251-17b>¶
　　　奉和存初院使¶
上林嘉木䕃連牆冉冉遊絲轉日光忽憶江南好晴景¶
碧溪春水照鴛鴦¶
　　　題方叔髙歸羸集後¶
鳳凰城中木落時空齋獨夜把君詩最憐庾信腸堪斷¶
常思隂鏗鬂蚤垂¶
　　　寄題進士宋翔仲書室¶
淳安縣東金紫峰宋公舊隱隔雲松山人採蔗應常到¶
<pb:KR4h0117_WYG_251-18a>¶
溪客尋花或未逄¶
聞道蔗南脩竹裏小堂清誦夜常勤煙中谷響遙相答¶
月下泉流静始聞¶
　　　和陳宗道元夕懐江南絶句¶
萬家行樂愛春晴花底遙聞度曲聲惟有客窗嫌月色¶
照人離恨太分明¶
　　　潞縣舟中寄京師楊上舍諸公¶
二月和風滿上林憶君時復走相尋夜來見月堪腸斷¶
<pb:KR4h0117_WYG_251-18b>¶
城鎻千門碧樹隂¶
　　　題畵¶
迢逓雲山隔遠溪㣲茫煙水帶長堤秋來木葉多揺落¶
日暮寒鴉不肯栖¶
　　　遊園和吳光輔¶
雪外髙亭倚竹根石門幽徑躡苔㾗重來花發應千樹¶
只恐漁舟失洞門¶
　　　題張天彛山水巻¶
<pb:KR4h0117_WYG_251-19a>¶
江上晴雲起島山行人長慕釣舟閒雙鴻更背湘潭去¶
朝盡衡陽㡬日還¶
　　　簡善道原¶
湖南五月洞庭秋楊柳深深繫客舟遙憶郡齋無一事¶
題詩頻到岳陽樓¶
　　　題家山小景¶
浴鳬飛鷺聚寒塘落雁歸鴉映夕陽忽憶湖南煙樹裏¶
倚欄秋思正茫茫¶
<pb:KR4h0117_WYG_251-19b>¶
雁起秋空樹色遙行人江上駐歸橈海門東去應千里¶
白日㣲茫見落潮¶
　¶
　¶
　¶
　¶
　¶
　石倉歴代詩選巻二百五十一¶
