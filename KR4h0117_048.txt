# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.423897
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四十八
<pb:KR4h0117_WYG_048-1a>¶
欽定四庫全書¶
　石倉歴代詩選巻四十八¶
　　　　　　　　　　　　　明　曹學佺　編¶
　中唐二¶
　　劉長卿(字文房/河間人)¶
　　　題王少府堯山隱處簡陸鄱陽¶
故人滄洲吏深與世情薄解印二十年委身在丘壑買¶
田楚山下妻子自耕鑿羣動心有營孤雲本無着因收¶
<pb:KR4h0117_WYG_048-1b>¶
谿上釣遂接林中酌對酒春日長山村杏花落¶
　　　晚次湖口有懐¶
靄然空水合目極平江暮南望天無涯孤帆落何處頃¶
為衡湘客頗見湖山趣潮氣和楚雲夕陽映江樹帝鄉¶
勞想望萬里心來去白髮生扁舟滄波滿歸路秋風今¶
巳至日夜雁南度木葉辭洞庭紛紛落無數¶
　　　陪元侍御遊支硎山寺¶
支公去巳乆寂寞龍華㑹古木閉空山蒼然暮相對林巒非¶
<pb:KR4h0117_WYG_048-2a>¶
一状水石有餘態宻竹藏晦明羣峰爭向背香氣空翠中猿¶
聲暮雲外留連南臺客想像西方内因逐溪水還觀心兩無礙¶
　　　夕次檐石湖夢洛陽親故¶
天涯望不盡日暮愁獨去萬里雲海空孤帆向何處寄¶
身烟波裏頗得湖山趣江氣和楚雲秋聲亂楓樹如何¶
異鄉縣日復懐親故遥與洛陽人相逢夢中路不堪明¶
月裏更值清秋暮倚棹對滄波歸心共誰語¶
　　　負謫後登于越亭作¶
<pb:KR4h0117_WYG_048-2b>¶
天南愁望絶亭上栁條新落日獨歸鳥孤舟何處人生¶
涯投越徼世業陷胡塵杳杳鍾陵暮悠悠鄱水春秦臺¶
悲白首楚澤怨青蘋草色迷征路鶯聲傍逐臣獨醒空¶
取笑直道不容身得罪風霜苦全身天地仁青山數行¶
淚滄海一窮鱗牢落機心盡惟憐鷗鳥親¶
　　　留題李明府霅溪水堂¶
寥寥此堂上幽意復誰論落日無王事青山在縣門雲¶
峰向髙枕漁釣入前軒晚竹踈簾影春苔雙履㾗荷香¶
<pb:KR4h0117_WYG_048-3a>¶
随坐卧湖色映晨昬虚牖閒生白鳴琴静對言暮禽飛¶
上下春水帶清渾逺㟁誰家栁孤煙何處村謫居投瘴¶
癘離思過湘沅從此扁舟去誰堪江浦猿¶
　　　禪智寺上方懐演和尚寺即和尚所創¶
絶巘東林寺髙僧惠逺公買園隋苑下持鉢楚城中斗¶
極千燈近煙波萬井通逺山低月殿寒木露花宫紺宇¶
焚香浄滄洲擺霧空雁来秋色裏龍起早潮東飛錫今¶
何在蒼生待發䝉白雲翻送客庭樹自辭風捨筏追開¶
<pb:KR4h0117_WYG_048-3b>¶
士迴舟狎釣翁平生江海意惟共白鷗同¶
　　　奉陪蕭使君入鮑達洞㝷靈山寺¶
山居秋更鮮秋江相映碧獨尋滄洲路如待挂帆客遂¶
使康樂侯披榛着雙屐入雲開嶺道永日尋泉脉古寺¶
隠青㝠空中寒磬夕蒼苔絶行徑飛鳥去無迹樹杪下¶
歸人水聲過幽石任情趣愈逺移步竒屢易蘿木静濛¶
濛風煙深寂寂徘徊未能去畏共桃源隔¶
　　　孫權故城下懐古兼送友人歸建業¶
<pb:KR4h0117_WYG_048-4a>¶
雄圗争割據神器終不守上下武昌城長江竟何有古¶
來壯臺榭事往悲陵阜寥落幾人家猶依數株栁威靈¶
絶想像蕪沒空林藪野徑春草中郊扉夕陽後逢君從¶
此去背楚方東走烟際指金陵潮時過湓口行人已何¶
在臨水徒揮手惆悵不能歸孤帆沒雲乆¶
　　　京口懐洛陽舊居兼寄廣陵二三知己¶
川闊悲無梁靄然滄波夕天涯一飛鳥日暮南徐客氣¶
混京口雲潮吞海門石孤帆候風進夜色帶江白一水¶
<pb:KR4h0117_WYG_048-4b>¶
阻佳期相望空脉脉那堪嵗方盡更使春夢積故國胡¶
塵飛逺山楚雲隔家人想何在庭草為誰碧惆悵秪傷¶
情滄浪有餘跡嚴陵七里灘擕手同所適¶
　　　雨中登沛縣樓贈表兄郭少府¶
楚澤秋更逺雲雷有時作晚陂帶殘雨白水昬漠漠佇¶
立收烟氛洗然静東郭巻簾髙樓上萬里㸔日落為客¶
頻改火辭家尚如昨小邑務常閒吾兄宦何薄髙標青¶
雲器獨立滄江鶴惠愛原上情殷勤丘中諾何當遂良¶
<pb:KR4h0117_WYG_048-5a>¶
願歸卧青山郭¶
　　　對雨贈濟隂馬少府考城蒋少府兼獻成武五¶
　　　　兄¶
䌓雲兼家思彌望連濟北日暮微雨中州城帶秋色蕭¶
條主人静落葉飛不息鄉夢寒更頻蟲聲夜相逼二賢¶
縱横器乆滯賢勞職笑語和風騷雍容事文墨吾兄即¶
時彦前路良未測秋水百丈清寒松一枝直此心欲引¶
託誰為生羽翼且復頓歸鞍杯中雪胸臆¶
<pb:KR4h0117_WYG_048-5b>¶
　　　吴中聞潼闗失守因奉寄淮南蕭判官¶
一雁飛吴天羈人傷暮律松江風嫋嫋波上片帆疾木落¶
姑蘇臺霜收洞庭橘蕭條長洲外惟見寒山出胡馬嘶¶
秦雲漢兵亂相失闗中因竊據天下共憂慄南楚有瓊¶
枝相思怨瑶瑟一身寄滄洲萬里㸔白日赴敵甘負戈¶
論兵勇投筆臨風但攘臂擇木時委質不如歸逺山雲¶
卧飯松栗¶
　　　奉使新安自桐廬縣經嚴陵釣臺宿七里灘下¶
<pb:KR4h0117_WYG_048-6a>¶
　　　　寄使院諸公¶
悠然釣臺下懐古時一望江水自潺湲行人獨惆悵新¶
安從此始桂楫方蕩漾連崕去不斷對嶺遥相向夾㟁¶
黛色愁沈沈緑波上夕陽連古木水鳥拂寒浪月下扣¶
船聲煙中采菱唱猶憐負羈束未暇依清曠牽役徒自¶
勞近名非所尙何時故山裏却醉松花釀迴首惟白雲¶
孤舟復誰訪¶
　　　題武丘寺¶
<pb:KR4h0117_WYG_048-6b>¶
青林武丘寺林際翠微路仰見山僧來遥從飛鳥處兹¶
峰論寳玉千載惟丘墓埋劒人空傳鑿山龍已去捫蘿¶
披翳薈路轉夕陽遽虎嘯崕谷寒猿鳴山松暮徘徊北¶
樓上江海窮一顧日映千里帆鵶歸萬家樹蹔因惬所¶
適果得捐外慮庭暗棲閒雲簷香滴甘露乆迷空寂理¶
多為䌓華故永欲投死生餘生豈能誤¶
　　　奉餞鄭中丞罷浙西節度還京¶
天上移将星元戎罷龍節三軍含怨慕横吹聲斷絶五¶
<pb:KR4h0117_WYG_048-7a>¶
馬嘶城隅萬人卧車轍滄洲浮雲暮杳杳去㠶發迴首¶
不問家歸心遥向闕煙波限吴楚日夕事淮越弔影失¶
所依側身随下列孤蓬飛不定長劒光未滅緑綺為誰¶
彈紅芳堪自擷悵然江南春獨此湖山月千里懐去思¶
百憂變華髪頌聲滿江海今古流不竭¶
　　　送裴四判官赴河西軍試¶
吏道豈易惬如君誰與儔逢時将騁驥臨事無全牛鮑¶
叔幸相知田蘇頗同逰英資挺孤秀清論含古流出塞¶
<pb:KR4h0117_WYG_048-7b>¶
佐持簡辭家擁鳴騶憲臺貴公舉幕府資良籌武士佇¶
明試皇華難乆留陽臺望天盡洮水令人愁萬里㸔一鳥¶
曠然煙霞收晚花對古戍春雪含邊州道路雖暫隔音¶
塵那可求他時相望處明月西南樓¶
　　　旅次丹陽郡遇康侍御宣慰召募兼别岑單父¶
客心暮千里迴首煙花䌓楚水度歸夢春江連故園羈¶
人懐上國驕虜窺中原胡馬暫為害漢臣多負恩羽書¶
晝夜飛海内風塵昏雙鬢日已白孤舟心且論繡衣從¶
<pb:KR4h0117_WYG_048-8a>¶
北來汗馬宣王言憂憤激忠勇悲歡動黎元南徐争赴¶
難發卒如雲屯倚劒㸔太白洗兵臨海門故人亦滄洲¶
少别堪傷魂積翠下京口歸潮落山根如何天外㠶又¶
此波上樽空令憶君處鶯聲催淚痕¶
　　　奉和李大夫同吕評事太行苦熱行兼寄院中¶
　　　　諸公仍呈王員外¶
迢遞太行路自古稱險惡千騎儼欲前羣峰望如削火¶
雲從中出仰視飛鳥落汗馬卧髙原危旌倚長薄清風¶
<pb:KR4h0117_WYG_048-8b>¶
竟不至赤日何煎鑠九重今旰食萬里傳明畧諸将候¶
軒東元兇愁鼎鑊何勞短兵接自有長纓縛通越事豈¶
難渡瀘功未博朝辭羊腸坂夕望貝丘郭漳水斜遶營¶
常山遥入幕永懐姑蘓下却寄建安作白雪和難成滄¶
波意空託¶
　　　罷攝官後将還舊居留辭李侍御¶
江海今為客風波失所依白雲心已負黄綬計仍非累¶
辱羣公薦頻霑一尉微去緣焚玉石來豈采葑菲州¶
<pb:KR4h0117_WYG_048-9a>¶
縣名何在漁樵事亦違故山桃李月初服薜蘿衣熊軾¶
分朝寄龍韜解賊圍風謡傳吏體雲物助兵威草暎旛¶
營緑花臨檄羽飛全吴争轉戰狂虜怯知機憶昨趨金¶
節臨時廢玉徽俗流應不厭静者或相譏世難慵干謁¶
時閒喜放歸潘郎悲白髪謝客愛清輝樗㪚材因棄交¶
親跡已稀獨愁㸔五栁無事掩雙扉¶
　　　早春贈别趙居士還江左時長卿下第歸嵩陽¶
　　　　舊居¶
<pb:KR4h0117_WYG_048-9b>¶
見君風塵裏意出風塵外自有滄洲期含情十餘載深¶
居鳳城曲日預龍華㑹果得僧家縁能遺俗人態一身¶
今已適萬物知何愛悟法電巳空㸔心水無礙且將窮¶
妙理兼欲尋勝槩放舟馳楚邦負杖辭秦塞目送南飛¶
雲令人想吴㑹遥思舊逰處髣髴疑相對夜火金陵城¶
春煙石頭瀬滄波極天末萬里明如帶一片孤客㠶飄¶
然向青靄楚天合江氣雲色常霮䨴隠見湖中山相連¶
數州内顧余尚羈束何幸承眄睞素願徒自勤清機本¶
<pb:KR4h0117_WYG_048-10a>¶
難逮濩落名不成徘徊意空大逢時雖貴達守道甘易¶
退逆旅鄉夢頻春風客心碎别君日巳逺離念無明晦¶
予亦返柴荆山田事耕耒¶
　　　湘中紀行五首¶
山色無定姿如煙復如黛孤峰夕陽後翠嶺秋天外雲¶
起遥蔽虧江迴頻向背不知今逺近到處猶相對¶
　　　　右秋雲嶺¶
江楓日揺落轉愛寒潭静水色淡如空山光復相暎人¶
<pb:KR4h0117_WYG_048-10b>¶
閒性更慢魚戲波難定楚客時往来偏知白鷗性¶
　　　　右花石潭¶
前山帶秋色獨往秋江晚疊嶂入雲多孤峰去人逺夤¶
縁不可到蒼翠空在眼渡口問漁家桃源路深淺¶
　　　　右石圍峰¶
秋月照瀟湘月明聞盪槳石横晚瀨急水落寒沙廣衆¶
嶺猿嘯重空江人語響清暉朝復暮如待扁舟賞¶
　　　　右浮石瀨¶
<pb:KR4h0117_WYG_048-11a>¶
空傳古㟁下曽見蛟龍去秋水晚沈沈獨疑在何處亂¶
聲沙上石倒景雲中樹獨見一扁舟樵人横欲渡¶
　　　　右横龍灘¶
　　　雜詠五首上禮部李侍郎¶
月色滿軒白琴聲宜夜䦨飀飀青絲上静聽松風寒古¶
調雖自愛今人多不彈向君投此曲所貴知音難¶
　　　　右幽琴¶
四月深澗底桃花方欲然寧知地勢下遂使春風偏此¶
<pb:KR4h0117_WYG_048-11b>¶
意頗堪惜無言誰為傳過時君未賞空媚幽林前¶
　　　　右晚桃¶
𤣥黄一疲馬筯力盡胡塵驤首北風夕徘徊鳴向人誰¶
憐棄置乆却與駑駘親猶戀長城外青青寒草春¶
　　　　右疲馬¶
寶鏡臨曙開含虚浄如水獨懸秦臺上萬象清光裏豈¶
慮髙鑒偏但妨流塵委不知娉婷色回照今何似¶
　　　　右春鏡¶
<pb:KR4h0117_WYG_048-12a>¶
向夕燈稍進空堂彌寂寞光寒對愁人時復一花落但¶
恐明見累何愁暗難託戀君秋夜永無使蘭膏薄¶
　　　　右寒缸¶
　　　寄李侍御¶
舊國人未歸芳洲草還碧年年湖上亭悵望江南客驄¶
馬入闗西白雲獨何適相思煙水外惟有心不隔¶
　　　晚泊湘江懐故人¶
天涯片雲去遥指帝鄉憶惆悵増暮情瀟湘復秋色扁¶
<pb:KR4h0117_WYG_048-12b>¶
舟宿何處落日羡歸翼萬里無故人江鷗不相識¶
　　　從軍三首¶
目極雁門道青青邊草春一身事征戰匹馬同辛勤末¶
路成白首功歸天下人¶
倚劍白日暮望歸登戍樓北風吹羌笛此夜闗山愁回¶
首不無意滹河空自流¶
黄沙一萬里白首無人憐報國劒已折歸鄉身幸全單¶
于古臺下邊色寒蒼然¶
<pb:KR4h0117_WYG_048-13a>¶
　　　龍門八詠¶
秋山日揺落秋水急波瀾獨見魚龍氣長令煙雨寒誰¶
窮造化力空向兩崖㸔¶
　　　　右闕口¶
山葉傍崖赤千峰秋色多夜泉發清響寒渚生微波稍¶
見沙上月歸人争渡河¶
　　　　右水東渡¶
寂寞對伊水經行長未還東流自朝暮千載空雲山誰¶
<pb:KR4h0117_WYG_048-13b>¶
見白鷗鳥無心洲渚間¶
　　　　右福公塔¶
松路向精舍花龕歸老僧閒雲随錫杖落日低金繩入¶
夜翠微裏千峰明一燈¶
　　　　右逺公龕¶
隐隠見花閣隔河映青林水田秋雁下山寺夜鐘深寂¶
寞羣動息風泉清道心¶
　　　　右石樓¶
<pb:KR4h0117_WYG_048-14a>¶
誰知往來意孤雲長自閒風寒未渡水日暮更㸔山木¶
落衆峰出龍宫蒼翠間¶
　　　　右下山¶
伊水揺鏡光纎鱗如不隔千龕道傍古一鳥沙上白何¶
事還山雲能留向城客¶
　　　　右水西渡¶
日暮下山來千峰暮鐘發不知波上棹還弄山中月伊¶
水連白雲東南逺明滅¶
<pb:KR4h0117_WYG_048-14b>¶
　　　　右渡水¶
　　　惠福寺與陳留諸官茶㑹¶
到此機事遣自嫌塵網迷因知萬法幻盡與浮雲齊疎¶
竹映髙枕空花随杖藜香飄諸天外日隠雙林西傲吏¶
方見狎真僧幸相擕能令歸客意不復還東溪¶
　　　金陵西泊舟臨江樓¶
蕭條金陵郭舊是帝王州日暮望鄉處雲邊江樹秋楚¶
雲不可託楚水只堪愁行客千萬里滄波朝暮流迢迢¶
<pb:KR4h0117_WYG_048-15a>¶
洛陽夢獨卧青川樓異鄉共如此孤㠶難乆逰¶
　　　石梁湖寄陸兼¶
故人千里道滄波十年别夜上明月樓相思楚天濶瀟¶
瀟清秋暮嫋嫋凉風發湖色淡不流沙鷗逺還滅煙波¶
日巳逺音問日己絶嵗晏含空情江臯緑芳歇¶
　　　送沈少府之任淮南¶
惜君滯南楚枳棘徒棲鳳獨與千里㠶春風逺相送此¶
行山水好時物亦應衆一鳥飛長淮百花滿雲夢相期¶
<pb:KR4h0117_WYG_048-15b>¶
丹霄路遥聽清風頌勿為州縣卑時來自為用¶
　　　宿懐仁縣南湖寄東海茍處士¶
向夕斂微雨晴開湖上天離人正惆悵新月愁嬋娟佇¶
立白沙曲相思滄海邊浮雲自來去此意誰能傳一水¶
不相見千峰隨客船寒塘起孤雁夜色分鹽田時復一¶
延首憶君如眼前¶
　　　南楚懐古¶
南國乆蕪沒我來空鬱陶君㸔章華宫處處生蓬蒿但¶
<pb:KR4h0117_WYG_048-16a>¶
見陵與谷豈知賢與豪精魂托古木寶劒捐江臯倚棹¶
下晴景回舟隨晚濤碧雲暮寥落湖上秋天髙往事那¶
堪問此心徒自勞獨餘湘水上千載聞離騷¶
　　　杪秋洞庭中懐卞道士謝太虚¶
漂泊日復日洞庭今更秋白雲如有意此夜催人愁惆¶
悵客中月徘徊江上樓心知楚天逺目送滄浪流羽客¶
乆已沒微言無處求空餘白雲在容與隨孤舟千里杳¶
難望一身當獨逰故園復何許江海徒淹留¶
<pb:KR4h0117_WYG_048-16b>¶
　　　潁川畱别司倉李萬¶
故人早負干將器誰言未展平生思想君疇昔髙步時¶
肯料如今折腰事且知投刃皆若虚日揮案牘常有餘¶
槐暗公門趨小吏荷香陂水膾鱸魚客裏相逢欵話深¶
如何岐路剰霑襟白雲西上催歸念潁水東流是别心¶
　　　聽笛歌¶
舊逰憐我長沙謫載酒沙頭送遷客天涯望月自沾衣¶
江上何人復吹笛横笛能令孤客愁淥波澹澹如不流¶
<pb:KR4h0117_WYG_048-17a>¶
啇聲寥亮羽聲苦江天寂歴江楓秋静聼闗山同一呌¶
三湘月色悲猿嘯又吹楊栁激䌓音千里春色傷人心¶
随風飄向何處落惟見曲盡平湖深明發與君離别後¶
馬上一聲堪白首¶
　　　時平後送范倫歸安州¶
昨聞戰罷圗麟閣破虜收兵捲戎幕滄海初㸔漢月明¶
紫微已見胡星落憶昔扁舟此南渡荆棘煙塵滿歸路¶
與君携手姑蘇臺望鄉一日登幾回白雲飛鳥去寂寞¶
<pb:KR4h0117_WYG_048-17b>¶
吴山楚岫空崔嵬事徃時平還舊丘青青春草近家愁¶
洛陽舉目今誰在潁水無情應自流萬里遥懸帝鄉憶¶
五年空帶風塵色却到長安逢故人不道姓名應不識¶
　　　疲兵篇¶
驕虜乘秋下薊門深山日夕煙塵昬三軍疲馬力已盡¶
百戰殘兵功未論陣雲泱漭屯塞北羽書紛紛来不息¶
孤城望處争斷腸折劒㸔時可霑臆元戎日夕且歌舞¶
不念闗山乆辛苦自矜倚劒氣凌雲却笑聞笳淚如雨¶
<pb:KR4h0117_WYG_048-18a>¶
萬里飄颻空此身十年征戰老胡塵赤心報國無片賞¶
白首還家有幾人朔風蕭蕭動枯草旌旗獵獵榆闗道¶
漢月何曽照客心胡笳只解催人老軍前仍欲破重圍¶
閨裏猶應愁未歸小婦十年啼夜織行人九月憶寒衣¶
飲馬滹河晚更清行吹羌笛逺歸營只恨漢家多苦戰¶
徒遺金鏃滿長城¶
　　　新安送陸澧歸江隂¶
新安路人來去早潮復晚潮明日知何處潮水無情亦¶
<pb:KR4h0117_WYG_048-18b>¶
解歸自憐長在新安住¶
　　　明月灣尋賀九不遇¶
楚水日夜綠傍江春草滋青青遥滿目萬里傷心歸故¶
人川上復何之明月灣南空所思故人不在明月在誰¶
見孤舟来去時¶
　　　入桂渚次砂牛石穴¶
扁舟傍歸路日暮瀟湘深湘水清見底楚雲澹無心片¶
帆落桂渚獨夜依楓林楓林月出猿聲苦桂渚天寒桂¶
<pb:KR4h0117_WYG_048-19a>¶
花吐此中無處不堪愁江客相㸔淚如雨¶
　　　嚴陵釣臺送李康成赴江東使¶
潺湲子陵瀨髣髴如在目七里人已非千年水空緑新¶
安江上孤帆逺應逐楓林萬餘轉古臺落日共蕭條寒¶
水無波更清淺臺上漁竿不復持却令猿鳥向人悲灘¶
聲山翠至今在遲爾行舟晚泊時¶
　　　送姨子弟往南郊¶
一展慰踈闊寸心仍未伸别時兩童穉及此俱成人那堪¶
<pb:KR4h0117_WYG_048-19b>¶
適㑹靣遽已悲分手客路向楚雲河橋半衰桞送君匹¶
馬别河橋汝南山郭寒蕭條今我單車復西上遥望灞¶
陵轉惆悵何處共傷離别心明月亭亭兩鄉望¶
　　　銅雀臺¶
嬌愛更何日髙臺空数層含啼映雙袖不忍㸔西陵漳¶
河東流無復來百花輦路為蒼苔青樓月夜長寂寞碧¶
雲日暮空徘徊君不見鄴中萬事非昔時古人不在今¶
人悲春風不逐君王去草色年年舊宫路宫中歌舞已¶
<pb:KR4h0117_WYG_048-20a>¶
浮雲空指行人往來處¶
　　　王昭君歌¶
自矜嬌豔色不顧丹青人那知粉繪能相負却使容華¶
翻誤身上馬辭君嫁驕虜玉顔對人啼不語北風雁急¶
浮雲秋萬里獨見黄河流纎腰不復漢宫寵雙蛾長向¶
胡天愁琵琶絃中苦調多蕭蕭羌笛聲相和誰憐一曲¶
傳樂府能使千秋傷綺羅¶
　　　江樓送太康郭主簿赴嶺南¶
<pb:KR4h0117_WYG_048-20b>¶
對酒憐君安可論當官愛士如平原料錢用盡却為謗¶
食客空多誰報恩萬里孤舟向南越蒼梧雲中暮帆滅¶
樹色應無江北秋天涯尚見淮陽月驛路南随桂水流¶
猿聲不絶到蠻州青山落日那堪望誰見思君江上樓¶
　　　客舍喜鄭三見寄¶
客舍逢君未換衣閉門愁見桃花飛遥想故園今已爾¶
家人應念行人歸寂寞垂楊映深曲長安日暮靈臺宿¶
窮巷無人鳥鵲閒空庭新雨莓苔緑此中分與故交疎¶
<pb:KR4h0117_WYG_048-21a>¶
何幸仍迴長者車十年未稱平生意好得辛勤謾讀書¶
　　　送賈三北逰¶
賈生未遇猶窘迫身馳匹馬邯鄲陌片雲郊外朝送人¶
斗酒城邊暮留客顧余他日仰時髦不堪此别相思勞¶
雨色新添漳水緑夕陽逺照蘓門髙把袂相㸔衣共緇¶
窮愁只是惜良時亦知到處逢下榻莫滯秋風西上期¶
　　　雨中過員稷巴陵山居贈别¶
憐君洞庭上白髪向人垂積雨悲幽獨長江對别離牛¶
<pb:KR4h0117_WYG_048-21b>¶
羊歸故道猿鳥聚寒枝明發遥相望雲山不可知¶
　　　送李中丞之襄州¶
流落征南将曽驅十萬師罷歸無舊業老去戀明時獨¶
立三朝重輕生一劒知茫茫漢江上日暮復何之¶
　　　奉使至申州傷經陷沒¶
舉目傷蕪沒何年此戰争歸人失舊里老将守孤城廢¶
戍山煙出荒田野火行獨憐溮水上時亂亦能清¶
　　　穆陵闗北逢人歸漁陽¶
<pb:KR4h0117_WYG_048-22a>¶
逢君穆陵路匹馬向桑乾楚國蒼山古幽州白日寒城¶
池百戰後耆舊幾家殘處處蓬蒿徧歸人掩淚㸔¶
　　　步登夏口古城作¶
平蕪連古堞逺客此沾衣髙樹朝光上空城秋氣歸微¶
明漢水極揺落楚人稀但見荒郊外寒鵶暮暮飛¶
　　　酬郭夏人日長沙感懐見贈¶
舊俗歡猶在憐君恨獨深新年向國淚今日倚門心嵗¶
去随湘水春生近桂林流鶯且莫弄江畔正行吟¶
<pb:KR4h0117_WYG_048-22b>¶
　　　餘干旅舍¶
揺落暮天迥青楓霜葉稀孤城向水閉獨鳥背人飛渡¶
口月初上隣家漁未歸鄉心正欲絶何處搗寒衣¶
　　　登思禪寺題脩竹茂松¶
上方幽且暮臺殿隐䝉籠逺磬秋山裏清猿古木中衆¶
溪連竹路諸嶺共松風儻許棲林下甘成白首翁¶
　　　恩勅重推使牒追赴蘇州次前溪館作¶
漸入雲峰裏愁㸔驛路閒亂鴉投落日疲馬向空山且¶
<pb:KR4h0117_WYG_048-23a>¶
喜憐非罪何心戀末班天南一萬里誰料得生還¶
　　　将赴江南湖上别皇甫曽¶
此去君何恨南行我更遥東西湖𣺌𣺌離别雨瀟瀟緑¶
水通春谷青山過板橋潯陽如枉棹千里有歸潮¶
　　　秋日登吴公臺上寺逺眺寺即陳將吴明徹戰¶
　　　　場¶
古臺揺落後秋日望鄉心野寺來人少雲峰隔水深夕¶
陽依舊壘寒磬滿空林惆悵南朝事長江獨至今¶
<pb:KR4h0117_WYG_048-23b>¶
　　　送催昇歸上都¶
舊寺尋遺緒歸心逐去塵早鶯何處客古木幾家人白¶
髪經多難滄洲欲暮春臨期數行淚為爾一沾巾¶
　　　送王端公入奏赴上都¶
舊國無家訪臨岐亦羡歸途經百戰後客過二陵稀秋¶
草通征騎寒城背落暉行當䝉頋問吴楚歳頻飢¶
　　　送營田判官鄭侍御赴上都¶
上國三千里西還及歳芳故山經亂在春日送歸長曉¶
<pb:KR4h0117_WYG_048-24a>¶
奏趨雙闕秋成報萬箱幸論開濟力巳實海陵倉¶
　　　清明後登城眺望¶
風景清明後雲山睥睨前百花如舊日萬井出新烟草¶
色無空地江流合逺天長安在何處遥指夕陽邊¶
　　　陪王明府泛舟¶
花縣彈琴暇樵風載酒時山含秋色近鳥度夕陽遲出¶
沒鳬成浪䝉蘢竹亞枝雲峰逐人意來去解相随¶
　　　晚次苦竹館却憶于越舊逰¶
<pb:KR4h0117_WYG_048-24b>¶
匹馬風塵色千峰旦暮時遥㸔落日盡獨向逺山遲故¶
驛花臨道荒村竹映籬誰憐却迴首步歩戀南枝¶
　　　送李二十四移家之江州¶
煙塵猶滿目岐路易沾衣逋客多南渡征鴻自北飛九¶
江春草緑千里暮潮歸别後難相訪全家隠釣磯¶
　　　送盧判官南湖¶
漾舟仍載酒愧爾意相寛草色南湖緑松聲小署寒水¶
禽前後起花嶼往來㸔巳作滄洲調無心戀一官¶
<pb:KR4h0117_WYG_048-25a>¶
　　　贈西隣盧少府¶
籬落能相近漁樵偶復同苔封三徑絶溪向數家通犬¶
吠寒煙裏鴉鳴夕照中時因杖藜次相訪竹林東¶
　　　移使鄂州次峴陽館懐惟舊居¶
多慙恩未報敢問路何長萬里通秋雁千峰共夕陽舊¶
逰成逺道此去更違鄉草露深山裏朝朝落客裳¶
　　　更被奏留淮南送從弟罷使江東¶
又作淮南客還悲木葉聲寒潮落瓜歩秋色上蕪城王¶
<pb:KR4h0117_WYG_048-25b>¶
事何時盡滄洲羡爾行青山將緑水惆悵不勝情¶
　　　經漂母墓¶
昔賢懐一飯兹事已千秋古墓樵人識前朝楚水流渚¶
蘋行客薦山木杜鵑愁春草茫茫緑王孫舊此逰¶
　　　答舍弟之鄱陽居¶
鄱陽寄家處自别掩柴扉故里何人在滄波孤客稀湖¶
山春草徧雲木夕陽微南去逢迴雁應憐相背飛¶
　　　過桃花夫人廟¶
<pb:KR4h0117_WYG_048-26a>¶
寂寞應千歲桃花想一枝路人㸔古木江月向空祠雲¶
雨飛何處山川是舊時獨憐春草色猶似憶佳期¶
　　　過湖南羊處士别業¶
杜門成白首湖上寄生涯秋草蕪三徑寒塘獨一家鳥¶
歸村落盡水向縣城斜自有東籬菊年年解作花¶
　　　送齊郎中典括州¶
星象移何處旌麾獨向東勸耕滄海畔聽訟白雲中樹¶
色雙溪合猿聲萬嶺同石門康樂在幾里枉帆通¶
<pb:KR4h0117_WYG_048-26b>¶
　　　送少微上人逰天台¶
石橋人不到獨往更迢迢乞食山家少㝷鐘野路遥松¶
門風自掃瀑布雪難消秋夜聞清梵餘音逐海潮¶
　　　却歸睦州至七里灘下作¶
南歸猶謫宦獨上子陵灘江樹臨洲晚沙禽對水寒山¶
開斜照在石淺亂流難惆悵梅花發年年此地㸔¶
　　　新年作¶
鄉心新嵗切天畔獨澘然老至居人下春歸在客先嶺¶
<pb:KR4h0117_WYG_048-27a>¶
猿同旦暮江桞共風煙已似長沙傅從今又幾年¶
　　　送裴郎中貶吉州¶
亂軍交白刃一騎出黄塵漢節同歸闕江㠶共逐臣猿¶
愁岐路晚梅作異方春知己鄼侯在應憐脱粟人¶
　　　送李使君貶連州¶
獨過長沙去誰憑此路愁秋風㪚千騎寒雨泊孤舟賈¶
誼辭明主蕭何識故侯漢廷當自召湘水但空流¶
　　　喜鮑禪師自龍山至¶
<pb:KR4h0117_WYG_048-27b>¶
故居何日下春草欲芊芊猶對山中月誰聽石上泉猿¶
聲知後夜花發見流年杖錫閒來往無心到處禪¶
　　　送方外上人之常州依蕭使君¶
宰臣思得度鷗鳥戀為羣逺客迴飛錫空山卧白雲夕¶
陽孤艇去秋水兩溪分歸共臨川史同翻貝葉文¶
　　　和州留别穆郎中¶
播遷悲逺道揺落感衰容今日猶多難何年更此逢世¶
交黄葉㪚鄉路白雲重明發㸔烟樹惟聞江北鐘¶
<pb:KR4h0117_WYG_048-28a>¶
　　　酬秦系¶
鶴書猶不省那出白雲来舊路經年别寒潮毎日迴家¶
空歸海燕人老發江梅最憶門前栁閒居手自栽¶
　　　送朱山人越州賊退後歸山隂别業¶
越州初罷戰江上送歸橈南渡無来客西陵自落潮空¶
城垂故栁舊業廢春苗閭里相逢少鶯花共寂寥¶
　　　過前安宜張明府郊居¶
寂寥東郭外白首一先生解印孤琴在移家五栁成夕¶
<pb:KR4h0117_WYG_048-28b>¶
陽臨水釣春雨向田耕終日空林下何人識此情¶
　　　使迴次栁楊過元八所居¶
君家楊栁渡來往落帆過緑竹經寒在青山欲暮多薜¶
蘿誠可戀婚嫁復如何無奈閒門外漁翁夜夜歌¶
　　　逢郴州使因寄鄭協律¶
相思楚天外夢寐楚猿吟更落淮南葉難為江上心衡¶
陽問人逺湘水向君深欲逐孤帆去茫茫何處尋¶
　　　自岳陽却歸鄂州使院留别鄭洵侍御先曽謫¶
<pb:KR4h0117_WYG_048-29a>¶
　　　　居此州¶
何事長沙謫相逢楚水秋暮帆歸夏口寒雨對巴丘帝¶
子椒漿奠騷人木葉愁誰憐萬里外離别洞庭頭¶
　　　碧澗别墅喜皇甫侍御相訪¶
荒村帶返照落葉亂紛紛古路無行客寒山獨見君野¶
橋經雨斷澗水向田分不為憐同病何人到白雲¶
　　　初到碧澗招明契上人¶
漸老知身累初寒曝背眠白雲留永日黄葉减餘年猿¶
<pb:KR4h0117_WYG_048-29b>¶
䕶窻前樹泉澆谷後田沃洲能共隠不用道林錢¶
　　　夏口送徐郎中歸朝¶
星象南宫逺風流上客稀九重思曉奏萬里見春歸棹¶
發空江響城孤落日暉離心與楊栁臨水更依依¶
　　　鄂渚聽杜别駕彈胡琴¶
文姬留此曲千載一知音不解胡人語空留楚客心聲¶
随邊草動意入隴雲深何事長江上蕭蕭出塞吟¶
　　　送南特進歸行營¶
<pb:KR4h0117_WYG_048-30a>¶
聞道軍書至揚鞭不問家虜雲連白草漢月到黄沙汗¶
馬河源飲燒羌隴坻遮翩翩新結束去逐李輕車¶
　　　送道標上人歸南岳¶
悠然倚孤棹却憶卧中林江草将歸逺湘山獨徃深白¶
雲留不住緑水去無心衡岳千峰亂禪房何處尋¶
　　　送蔡侍御赴上都¶
遲遲立駟馬乆客戀瀟湘明日誰同路新年獨到鄉孤¶
烟向驛逺積雪去闗長秦地㸔春色南枝不可忘¶
<pb:KR4h0117_WYG_048-30b>¶
　　　春過裴虬郊園¶
郊原春欲暮桃杏落紛紛何處随芳草留家寄白雲聽¶
鶯情念友㸔竹恨無君長嘯髙臺上南風冀爾聞¶
　　　海鹽官舍早春¶
小邑滄洲吏新年白首翁一官如逺客萬事極飄蓬栁¶
色孤城裏鶯聲細雨中羈心早已亂何事更春風¶
　　　松江獨宿¶
洞庭初下葉孤客不勝愁明月天涯夜青山江上秋一¶
<pb:KR4h0117_WYG_048-31a>¶
官成白首萬里寄滄洲乆被浮名繫能無愧海鷗¶
　　　送行軍張司馬罷使回¶
時危身赴敵事往任浮沈末路三江去當時百戰心春¶
風吴苑緑古木剡山深千里滄波上孤舟不可尋¶
　　　喜李翰自越至¶
南浮滄海上萬里到吴臺久别長相憶孤舟何處來春¶
風催客醉江月向人開羡爾無羈束沙鷗猶不猜¶
　　　長門怨¶
<pb:KR4h0117_WYG_048-31b>¶
何事長門閉珠簾秪自垂月移深殿早春向後宫遲蕙¶
草生閒地棃花發舊枝芳菲自恩幸㸔着被風吹¶
　　　送李校書適越謁杜中丞¶
江風處處盡旦暮水空波揺落行人去雲山向越多陳¶
蕃懸榻待謝客枉帆過相見耶溪路逶迤入薜蘿¶
　　　尋南溪常山道人隠居¶
一路經行處莓苔見履㾗白雲依静渚春草閉閒門過¶
雨㸔松色随山到水源溪花與禪意相對亦忘言¶
<pb:KR4h0117_WYG_048-32a>¶
　　　楊州雨中張十宅觀妓¶
夜色帶春烟燈花拂更然殘妝添石黛豔舞落金鈿掩¶
笑頻欹扇迎歌乍動絃不知巫峡雨何事海西邊¶
　　　餞别王十一南逰¶
望君煙水濶揮手淚沾巾飛鳥沒何處青山空向人長¶
江一帆逺落日五湖春誰見汀洲上相思愁白蘋¶
　　　雲門寺訪靈一上人¶
所思勞日夕惆悵去西東禪客知何在春山到處同獨¶
<pb:KR4h0117_WYG_048-32b>¶
行殘雪裏相見白雲中請近東林寺窮年事逺公¶
　　　送韓司直¶
逰湖還入越來往任風波復送王孫去其如春草何㟁¶
明殘雪在潮滿夕陽多季子留遺廟停舟試一過¶
　　　送人逰越¶
未習風波事初為吴越逰露霑湖㟁曉月照海營秋梅¶
市門何在蘭亭水尚流西陵待潮處落日滿航舟¶
　　　送康判官徃新安¶
<pb:KR4h0117_WYG_048-33a>¶
不向新安去那知江路長猿聲近廬霍水色勝瀟湘驛¶
路收殘雨漁家帶夕陽何須愁旅泊使者有輝光¶
　　　九日登李明府北樓¶
九日登髙望蒼蒼逺樹低人煙湖草裏山翠縣樓西霜¶
䧏鴻聲切秋深客思迷無勞白衣酒陶令自相擕¶
　　　同諸公登樓¶
秋草行将暮登樓客思驚千家同霽色一雁報寒聲北¶
望無鄉信東逰滯客行令君佩銅墨還有越鄉情¶
<pb:KR4h0117_WYG_048-33b>¶
　　　送張判官罷使東歸¶
白首辭知己滄洲憶舊居落潮迴野艇積雪卧官廬范¶
叔寒猶在周王嵗欲除春山數畆地歸去帶經鋤¶
　　　湘妃廟¶
荒祠古木暗寂寂此江濆未作湖南雨知為何處雲苔¶
痕斷珠履草色帶羅裙莫唱迎仙曲空山不可聞¶
　　　斑竹巖¶
蒼梧在何處斑竹自成林㸃㸃留殘淚枝枝寄此心寒¶
<pb:KR4h0117_WYG_048-34a>¶
山響易滿秋水影偏深欲覓樵人路䝉蘢不可尋¶
　　　洞山陽¶
舊日仙成處荒林客到稀白雲將犬去芳草任人歸空¶
谷無行徑深山少落暉桃園幾家住誰為掃荆扉¶
　　　赤沙湖¶
茫茫葭菼外一望一沾衣秋水連天濶涔陽何處歸沙¶
鷗横暮雪川日動寒暉楚客來相問孤舟泊釣磯¶
　　　獻淮寧軍節度李相公¶
<pb:KR4h0117_WYG_048-34b>¶
建牙吹角不聞喧三十登壇衆所尊家㪚萬金酬死士¶
身留一劒答君恩漁陽老將多迴席魯國諸生半在門¶
白馬翩翩春草緑邵陵西去獵平原¶
　　　觀校獵上淮西相公¶
龍驤校獵邵陵東野火初燒楚澤空師事黄公千載後¶
身騎白馬萬人中笳随晚吹吟邊草箭沒寒雲落塞鴻¶
三十擁旄誰不羡周郎少小立竒功¶
　　　送皇甫曽赴上都¶
<pb:KR4h0117_WYG_048-35a>¶
東逰乆與故人違西去荒凉舊路微秋草不生三徑處¶
行人獨向五陵歸離心日逺如流水迴首川長共落暉¶
楚客豈勞傷此别滄江欲暮自沾衣¶
　　　送李録事兄歸襄鄧¶
十年多難與君同幾處移家逐轉蓬白首相逢征戰後¶
青春已過亂離中行人杳杳㸔西月歸馬蕭蕭向北風¶
漢水楚雲千萬里天涯此别恨無窮¶
　　　漢陽獻李相公¶
<pb:KR4h0117_WYG_048-35b>¶
退身髙卧楚城幽獨掩閒門漢水頭春草雨中行徑沒¶
暮山江上捲簾愁幾人猶憶孫𢎞閣百口同乗范蠡舟¶
早晚却還丞相印十年空被白雲留¶
　　　長沙過賈誼宅¶
三年謫宦此棲遲萬古惟留楚客悲秋草獨㝷人去後¶
寒林空見日斜時漢文有道恩猶薄湘水無情弔豈知¶
寂寂江山揺落處憐君何事到天涯¶
　　　登餘千古縣城¶
<pb:KR4h0117_WYG_048-36a>¶
孤城上與白雲齊萬古荒涼楚水西官舍己空秋草緑¶
女墻猶在夜烏啼平沙𣺌𣺌行人度落日亭亭向客低¶
沙鳥不知陵谷變朝來暮去弋陽溪¶
　　　将赴嶺外留題蕭寺逺公院¶
竹房遥閉上方幽苔徑蒼蒼訪昔逰内史舊山空日暮¶
南朝古木向人愁天香月色同僧室月落猿啼傍客舟¶
此去播遷明主意白雲何事欲相留¶
　　　初聞貶謫續喜量移登于越亭贈鄭校書¶
<pb:KR4h0117_WYG_048-36b>¶
青青草色滿江洲萬里傷心水自流越鳥豈知南國逺¶
江花獨向北人愁生涯已逐滄浪去寃氣初逢渙汗收¶
何事還邀遷客醉春風日夜待歸舟¶
　　　北歸入至安徳界偶逢洛陽隣家李光宰¶
生涯心事巳蹉跎舊路依然此重過近北始知黄葉落¶
向南空見白雲多炎州日日人將老寒渚年來水自波¶
華髪相逢俱若是故園秋草復如何¶
　　　自江西歸至舊任官舍贈袁贊府¶
<pb:KR4h0117_WYG_048-37a>¶
却見同官喜復悲此生何幸有歸期空庭客至逢揺落¶
舊邑人稀經亂離湘路來過迴雁處江城卧聽搗衣時¶
南方風土勞君問賈誼長沙豈不知¶
　　　赴南中題禇少府湖上亭子¶
種田東郭傍春陂萬事無情把釣絲緑竹故侵行徑裏¶
青山常對捲簾時紛紛花落門空閉寂寂鶯啼日更遲¶
從此别君千萬里白雲流水憶佳期¶
　　　上巳日越中與鮑侍郎泛舟耶溪¶
<pb:KR4h0117_WYG_048-37b>¶
蘭橈漫轉傍汀沙應接雲峰到若耶舊浦滿來移渡口¶
垂楊深處有人家永和春色千年在曲水鄉心萬里賒¶
君見漁船時借問前洲幾路入煙花¶
　　　雙峰下哭故人李宥¶
憐君孤壠寄雙峰埋骨窮泉復幾重白露空沾九原草¶
青山獨閉數株松圗書經亂知何在妻子因貧失所從¶
惆悵東臯却歸去人間無處更相逢¶
　　　使次安陸寄友人¶
<pb:KR4h0117_WYG_048-38a>¶
新年草色逺萋萋久客將歸失路蹊暮雨不知溳口處¶
春風只到穆陵西孤城盡日空花落三戸無人自鳥啼¶
君在江南相憶否門前五栁幾枝低¶
　　　自夏口至鸚鵡洲夕望岳陽寄阮中丞¶
汀洲無浪復無煙楚客相思益𣺌然漢口夕陽斜度鳥¶
洞庭秋水逺連天孤城背嶺寒吹角獨戍臨江夜泊船¶
賈誼上書憂漢室長沙謫去古今憐¶
　　　别嚴士元¶
<pb:KR4h0117_WYG_048-38b>¶
春風倚棹闔閭城水國春寒隂復晴細雨濕衣㸔不見¶
閒花落地聼無聲日斜江上孤帆影草緑湖南萬里情¶
東道若逢相識問青袍今已誤儒生¶
　　　避地江東留别淮南使院諸公¶
長安路絶鳥飛通萬里孤雲西復東舊業巳應成茂草¶
餘生只是任飄蓬何辭舊物開秦鏡却使他人得楚弓¶
此去行持一竿竹等閒將狎釣魚翁¶
　　　送台州李使君兼寄題國清寺¶
<pb:KR4h0117_WYG_048-39a>¶
露冕新承明主㤙山城别是武陵源花間五馬時行縣¶
竹外千峰常在門晴江洲渚帶春草古寺杉松深暮猿¶
知到應真飛錫處因君一想已忘言¶
　　　送孫逸歸廬山¶
爐峰絶頂楚雲銜楚客東歸棲此巖彭蠡湖邊香橘柚¶
潯陽郭外暗楓杉青山不斷三湘道飛鳥空随萬里帆¶
常愛此中多勝事新詩他日佇開緘¶
　　　送馬秀才落第歸江南¶
<pb:KR4h0117_WYG_048-39b>¶
南客懐歸鄉夢頻東門悵别栁條新殷勤斗酒城隂暮¶
蕩漾孤舟楚水春湘竹舊斑思帝子江蘺初緑怨騷人¶
憐君此去未得意陌上愁㸔淚滿巾¶
　　　送常十九歸嵩少故林¶
迢迢此恨杳無涯楚澤嵩丘千里賒岐路别時驚一葉¶
雲林歸處憶三花秋天蒼翠寒飛雁古堞蕭條晚噪鴉¶
他日山中逢勝事桃源洞裏幾人家¶
　　　送宇文遷明府赴洪州張觀察追攝豐城令¶
<pb:KR4h0117_WYG_048-40a>¶
送君不復逺為心余亦扁舟湘水隂路逐山光何處盡¶
春随草色向南深陳蕃待客應懸榻宓賤之官獨抱琴¶
儻見主人論謫宦爾来空有白頭吟¶
　　　賦得¶
鶯啼燕語報新年馬邑龍沙路幾千家住層城臨漢苑¶
心随明月到胡天機中錦字論長恨樓上花枝笑獨眠¶
為問元戎竇車騎何時返斾勒燕然¶
　　　上陽宫望幸¶
<pb:KR4h0117_WYG_048-40b>¶
玉輦西巡久未還春光猶入上陽間萬木長承新雨露¶
千門空對舊河山深花寂寂宫城閉細草青青御路閒¶
獨見海雲飛不盡只應來去候龍顔¶
　　　登潤州萬嵗樓¶
髙樓獨上思依依極浦遥山合翠微江客不堪頻北望¶
塞鴻何事又南飛丹陽古渡寒煙積瓜歩空洲逺樹稀¶
聞道王師猶轉戰誰能談笑解重圍¶
　　　送陸澧倉曹西上¶
<pb:KR4h0117_WYG_048-41a>¶
長安此去欲何依先達誰當薦陸機日下鳳翔雙闕迥¶
雪中人去二陵稀舟從故里難移棹家住寒塘獨掩扉¶
臨水自傷流落久贈君空有淚沾衣¶
　　　送栁使君赴袁州¶
宜陽出守新恩至京口因家始願違五栁閉門髙士去¶
三苖按節逺人歸月明江路聞猿斷花暗山城見吏稀¶
惟有郡齋窗裏岫朝朝空對謝𤣥暉¶
　　　江州重别薛六栁八二員外¶
<pb:KR4h0117_WYG_048-41b>¶
生涯豈料承優詔世事空知學醉歌江上月明胡雁過¶
淮南木落楚山多寄身且喜滄洲近顧影無如白髪何¶
今日龍鍾人共棄愧君猶遣慎風波¶
　　　青溪口送人歸岳州¶
洞庭何處雁南飛江菼蒼蒼客去稀帆帶夕陽千里沒¶
天連秋水一人歸黄花裛露開沙㟁白鳥銜魚上釣磯¶
岐路相逢無可贈老年空有淚沾衣¶
　　　送耿拾遺歸上都¶
<pb:KR4h0117_WYG_048-42a>¶
若為天畔獨歸秦對水看山欲暮春窮海别離無限路¶
隔河征戰幾歸人長安萬里傳雙淚建徳千峰寄一身¶
想到郵亭愁駐馬不堪西望見風塵¶
　　　題靈祐和尚故居¶
歎逝翻悲有此身禪房寂寂見流塵多時行徑空秋草¶
幾日浮生哭故人風竹自吟遥入磬雨花随淚共沾巾¶
殘經窗下依然在憶得山中問許詢¶
　　　尋龍井楊老¶
<pb:KR4h0117_WYG_048-42b>¶
柴門草舍絶風塵空谷耕田學子真泉咽恐勞經隴底¶
山深不覺有秦人手栽松樹蒼蒼老身卧桃園寂寂春¶
惟有胡麻當雞黍白雲來徃未嫌貧¶
　　　逢雪宿芙蓉山主人¶
日暮蒼山逺天寒白屋貧柴門聞犬吠風雪夜歸人¶
　　　贈秦系徵君¶
羣公誰讓位五栁獨知貧惆悵青山路烟霞老此人¶
　　　湘妃¶
<pb:KR4h0117_WYG_048-43a>¶
帝子不可見秋風来暮思嬋娟湘江月千載空蛾眉¶
　　　春草宫懐古¶
君王不可見芳草舊宫春猶帶羅裙色青青向楚人¶
　　　正朝覽鏡作¶
憔悴逢新歳茅扉見舊春朝來明鏡裏不忍白頭人¶
　　　送子壻崔貢甫李穆徃揚州二首¶
渡口發梅花山中動泉脉蕪城春草生君作揚州客¶
雁還空渚在人去落潮翻臨水獨揮手殘陽歸掩門¶
<pb:KR4h0117_WYG_048-43b>¶
　　　寄龍山道士許法稜¶
悠悠白雲裏獨住青山客林下晝焚香桂花同寂寂¶
　　　送方外上人¶
孤雲將野鶴豈向人間住莫買沃州山時人已知處¶
　　　送靈澈上人¶
蒼蒼竹林寺杳杳鐘聲晚荷笠帶斜陽青山獨歸逺¶
　　　茱萸灣北答崔載華問¶
荒涼野店絶迢遞人烟逺蒼蒼古木中多是隋家苑¶
<pb:KR4h0117_WYG_048-44a>¶
　　　七里灘重送¶
秋江𣺌𣺌水空波越客孤舟欲榜歌手折衰楊悲老大¶
故人零落已無多¶
　　　家園瓜熟是故蕭相公所遺瓜種悽然感舊因¶
　　　　賦此詩¶
事去人亡跡自留黄花緑蔕不勝愁誰能更向青門外¶
秋草茫茫覓故侯¶
　　　重送裴郎中貶古州¶
<pb:KR4h0117_WYG_048-44b>¶
猿啼客散暮江頭人自傷心水自流同作逐臣君更逺¶
青山萬里一孤舟¶
　　　尋盛禪師蘭若¶
秋草黄花覆古阡隔林何處起人煙山僧獨在山中老¶
惟有寒松見少年¶
　　　寄許尊師¶
獨上雲梯入翠微䝉䝉烟雪映巖扉世人知在中峰裏¶
遥禮青山恨不歸¶
<pb:KR4h0117_WYG_048-45a>¶
　　　酬李穆見寄¶
孤舟相訪至天涯萬轉雲山路更賒欲掃柴門迎逺客¶
青苔黄葉滿貧家¶
　　　寄别朱拾遺¶
天書逺召滄浪客幾度臨岐病未能江海茫茫春欲徧¶
行人一騎發金陵¶
　　　贈秦系¶
向風長嘯戴紗巾野鶴由来不可親明日東歸變名姓¶
<pb:KR4h0117_WYG_048-45b>¶
五湖烟水覓何人¶
　　　過鄭山人所居¶
寂寂孤鶯啼杏園寥寥一犬吠桃源落花芳草無尋處¶
萬壑千峰獨閉門¶
　　　瓜洲驛重送梁郎中赴吉州¶
𣺌𣺌雲山去幾重依依獨聽廣陵鐘明朝借問南來客¶
五馬雙旌何處逢¶
　　　新息道中作¶
<pb:KR4h0117_WYG_048-46a>¶
蕭條獨向汝南行客路多逢漢騎營古木蒼蒼離亂後¶
幾家同住一孤城¶
　　　送李判官之潤州行營¶
萬里辭家事鼓鼙金陵驛路楚雲西江春不肯留歸客¶
草色青青送馬蹄¶
　　　昭陽曲¶
昨夜承恩宿未央羅衣猶帶御爐香芙蓉帳小雲屏暗¶
楊栁風多水殿凉¶
<pb:KR4h0117_WYG_048-46b>¶
　　秦系(字公緒/㑹稽人)¶
　　　山中贈張正則評事¶
終年常避喧師事五千言流水閒過院春風與閉門山¶
容邀上客桂實落華軒莫强教余起微官不足論¶
　　　題鏡湖野老所居¶
湖裏尋君去樵風徃返吹樹喧巢鳥出路細葑田移漚¶
苧成魚網枯根斵酒巵老年惟自適生事任羣兒¶
　　　春日閒居二首¶
<pb:KR4h0117_WYG_048-47a>¶
一似桃源隠將令過客迷礙冠門栁長驚夢院鶯啼澆¶
藥泉流細圍碁日影低舉家無外事共愛草萋萋¶
寂寂池亭裏軒窗間緑苔逰魚牽荇没戲鳥踏花催小¶
徑僧尋去髙峰鹿下来中年曽屢辟多病復遲迴¶
　　　秋日過僧惟則故院¶
衰草經行處微燈舊道場門人失譚柄野鳥上禪牀科¶
斗書猶古旃檀鉢自香今朝數行淚却灑約公房¶
　　　題茅山李尊師山居¶
<pb:KR4h0117_WYG_048-47b>¶
天師百嵗少兒童不到山中竟不逢洗藥毎臨新瀑水¶
歩虚時上最髙峰籬間五月留殘雪座右千年廕老松¶
此去人寰今逺近回㸔雲壑一重重¶
　　　題章野人山居¶
帶郭茅亭詩興饒回㸔一曲倚危橋門前山色能深淺¶
壁上湖光自動揺閒花散落填書帙戲鳥低飛礙栁條¶
向此隠来經幾載如今己是漢家朝¶
　　　寄浙東皇甫中丞¶
<pb:KR4h0117_WYG_048-48a>¶
閒閒麋鹿或相随一兩年來鬢欲衰琴硯共依春酒甕¶
雲霞輕覆破柴籬註書不向時流説種藥空令道者知¶
久帶紗巾仍藉草山中那得見朝儀¶
　　　張建封大夫奏系為校書郎因寄此作¶
久是烟霞客潭深釣得魚不知芸閣上遺校幾多書¶
　　　秋日送僧志幽歸山寺¶
禪室繩牀在翠微松間荷笠一僧歸磬聲寂歴宜秋夜¶
手泠燈前補衲衣¶
<pb:KR4h0117_WYG_048-48b>¶
　　　題僧明惠房¶
簷前朝暮雨添花八十真僧飰一麻入定幾時將出定¶
不知巢燕汚袈裟¶
　¶
　¶
　¶
　¶
　石倉歴代詩選巻四十八¶
