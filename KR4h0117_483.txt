# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:22.928883
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百八十三
<pb:KR4h0117_WYG_483-1a>¶
欽定四庫全書¶
　石倉歴代詩選卷四百八十三¶
　　　　　　　　　　　　明　曹學佺　編¶
　明詩次集一百十七¶
　　鄭善夫¶
　　　遊俠篇¶
長安逢少年意氣何昻昻鳴鞭六陵坂先驅勢正强戒¶
途列萬騎一一羽林郎鐃吹動地來颯沓若雲翔面前¶
<pb:KR4h0117_WYG_483-1b>¶
五花驄寳馽金絲韁腰間雙龍劒吳鈎飾英璜弄兒十¶
四五藉綺凝素光行行且游獵游獵及上陽張弧向大¶
漠忽墜雙飛鶬持歸平樂宴象筵歡未央借問此何誰¶
云是漢金張六年起卒伍一日傾侯王丈人天帝子出¶
入乗金閶揚聲重綸綍流燄爍朝堂逆鱗不可嬰太阿¶
手所將乃知朱門貴溢恩胡可量¶
　　　佳人篇¶
青青壖畔蕉粲粲空谷女頭上金錯釵宛宛鸞鳳舞腰¶
<pb:KR4h0117_WYG_483-2a>¶
間碧玉佩娟娟下蘭廡言采草中英不踐草上露新製¶
齊紈扇自障復自顧非無合歡被防身密如堵飄風吹¶
楊花夫君𣺌何許長恐時易沈裁悲以延佇¶
　　　蘇惠娘織錦¶
仰㸔天上星環轉如車輪經緯自有度卑尊豈無倫憑¶
妾手中梭愬妾心上棼縱横八百字反覆各成言妾心¶
方悔悟君心倘回旋¶
　　　南山一株松¶
<pb:KR4h0117_WYG_483-2b>¶
南山一株松衣被何嬋嫣上焉絶雲氣下者抵流泉季¶
秋零露沍百卉乃弃捐脩條抗回風况結霜霰縁附托¶
一得所斤斧那得前所以保容華閱嵗乃百千紛紛蜉¶
居子豈知有大年¶
　　　志士篇¶
河伯誇秋水未知東海深衆人尚雷同安識志士心志¶
士有苦心心苦道自舒上山思采玉入海貴探珠至寳¶
非外假真詮豈予誣獨行何凉凉闊遵泝周衢雖無凌¶
<pb:KR4h0117_WYG_483-3a>¶
風翰睠此適國都升天而遊霧惕哉子大夫¶
　　　擬古¶
勛名(闕/)　　歎彼時運乖佳人處幽谷心思日如摧未¶
旰柴門閉盛年不克諧豈無合歡意蹇修孰與媒霜閨¶
雲被寒玉顔暗中頽翹首孤飛雁雝雝令心哀¶
　　　北山詩¶
東行寓遊蹤逸軌迷西還矧兹𤣥㝠月翳翳風景昬非¶
無兒女懐所適山海觀陽厓冒逺陂陰壑注奔湍步雲¶
<pb:KR4h0117_WYG_483-3b>¶
青峰頂搜括窮其源前有空明洞蔦逕回巖巒駕言采¶
玉華將以遺所歡翛然雲霰集置身虚無間大道出死¶
生靜者見腑肝願招柱下史去入無窮門¶
　　　送何仲黙遊關中¶
登髙望咸都送子過易水朔風何蕭蕭黄鵠逝未巳殽¶
函列百牢涇渭亘千里西當太白窟代有隱君子長孺¶
用髙義壺遂且逺舉古道存遺編睠爾托經始崦嵫下¶
西日翳翳風景昬虎豹扼九關廣利那復聞重華不可¶
<pb:KR4h0117_WYG_483-4a>¶
悟聖智乃沈淪鴟鳶日連類鵷鶵遁其羣矢言引髙步¶
行止遵時屯¶
　　　放舟荆溪尋張公洞不果歸至滆湖起步長橋¶
　　　　望煙景放歌¶
日晷巳東馳羈人復北征鼔舠下荆溪言訪張道靈縁¶
薄扼事艱意短迴脩程稠年戒襟素履兹荒志誠坐令¶
紫霞居逺秘干青㝠所賴滆湖好煙景䟽天聲躞蹀騁¶
瞻眺稍慰滄洲情青鏡不肯私金聲幾時營寓形若流¶
<pb:KR4h0117_WYG_483-4b>¶
電空懐紫金經¶
　　　河上送鮑使君¶
柔風協河洲回飈被泗瀆賢軺指玉衡過門不停軸結¶
交何所將解我雙英㲄豈無錦繡段感彼並朽藗希君¶
復自愛勿使輶出櫝¶
　　　秋夜遲王員外時行¶
凉風升寒節切切充重幃堅冰戒時至鴻雁明其幾春¶
滋淨不處秋隼方髙飛監物沈幽志誰能不懐歸素月¶
<pb:KR4h0117_WYG_483-5a>¶
臨丘榛灼灼澄員暉員暉豈不愛零露沾我衣遲我同¶
歸子濡滯尚安之呼琴為子鳴調苦使心違不恨嵗載¶
徂但恨知音稀盈縮本恒理傷哉生别離¶
　　　初離京邑留别諸同志¶
陳車遵城闉振策導廣路仰盼孤雲征俯見流波泝感¶
念平生懽豈以杯酒故羣居不自覺相失増怨慕川河¶
引舟楫陵陸曠煙霧重覯難可尋努力敷襟素¶
　　　二¶
<pb:KR4h0117_WYG_483-5b>¶
馳車太行坂北首入楚澤迷途不蚤悟困頓安所適爵¶
服載憂患趨者何充斥流俗日向靡胡為重濡跡京塵¶
復何長不見所緇白凡駘御文輿赤驥且辟易誰能違¶
衆好共整東山屐¶
　　　憶李御史雲¶
憶昔在吳㑹與子共昕夕劇談倒百壺醉咤滄溟窄晨¶
光倐不處人事轉凄惻予復苦羈旅子巳作逐客鄱陽¶
波浪深南岳瘴霧塞鴻㝠天萬里帛書經嵗得誰知消¶
<pb:KR4h0117_WYG_483-6a>¶
息來竟作幽明隔㝠契既永逝今我何蕭摵曩時青蓮¶
花持抱化為石回首靈源山雲際且屏迹¶
　　　須溪除日¶
兹夕乃何夕忽忽嵗云徂南征歴寒温猶滯天一隅去¶
年闔閭城今年姑蔑墟風塵乆未厭豈得念故都懐中¶
兩兒女旦夕如長鳬出門初學語今能效屠蘇團欒豈¶
慰意惻惻悲隙駒比隣數如舊别後還有無爵服既不¶
情鉛汞亦我誣九野天浩蕩奄奄正愁予¶
<pb:KR4h0117_WYG_483-6b>¶
　　　汎舟五曲謁武夷精舍¶
朝汎碧浪溪夕宿隱屛下洄湍激九折淜洑以東注丹¶
崖寫靈竒怪者莫可悟豈伊神理秘諒有鬼物䕶仙術¶
非荒唐宣聖有矩步溯流無窮門直以夫子故依違尚¶
友心謇謇恐遲暮終當據昭曠睠此結桂樹¶
　　　遊張公洞¶
阮籍懐廣途盧敖歴四極尚慚壤䖝隘或哭周道阨伊¶
余抱末衷迺泝二子迹北遊費嵗年東歸睠幽賾豈不¶
<pb:KR4h0117_WYG_483-7a>¶
念窮路黄鵠有羽翮陽羨山水區西奠洞庭側嵒扉靡¶
雜卉菌芝類盈尺昔有攝生者于此鍊金液空筌夙所¶
慕靈洞杳莫測寒泉滴不散千嵗成璆碧中有科斗書¶
漫滅不可識朅來事㝠探宛若藐姑射豈伊耳目娛但¶
恐霜露迫緬思縞鳳吹倘值紫髯客修觀竟十二累果¶
及八百深功諒難期所志未忍息永服先聖訓至誠裂¶
金石¶
　　　題集山書院¶
<pb:KR4h0117_WYG_483-7b>¶
大江貫蘄黄中有碩士居抱璧重一擲探元破羣愚偃¶
卧大集陽悠然見蒼梧曽峰七十二芙蓉峻而都所戀¶
得依托寧能去園廬衆山止其巔百川求其瀦不觀洞¶
庭闊但恐周道紆白鹿有筌蹄衡岳空笱篘𤣥𤣥入疑¶
始吾與爾為徒¶
　　　送道夫赴闕兼懐何仲黙¶
胡人且搆患我友之朔方朔方萬餘里金門鬱煌煌下¶
有避世士大隱而誕章十年風塵深寂寞省中郎食祿¶
<pb:KR4h0117_WYG_483-8a>¶
侏儒下修身思何長我有薜茘裳因子逺寄將一以存¶
苦節一以昭不忘¶
　　　宿石竹嵓¶
寢疴坐情累削迹離故家届兹仲如月氣候清且嘉迢¶
迢紫雲洞渺渺天一涯尋壑滯瀑流攀岑悟靈芽千峰¶
遞生態百草互吐葩周覽蕩節物况乃凌紫霞神仙髣¶
髴遇導我營丹砂丹砂未易營緇髪早巳華神理寓隱¶
賾時變増感嗟至人有逸念存形非所多¶
<pb:KR4h0117_WYG_483-8b>¶
　　　玉輝堂詩¶
窈窕巖壑姿迢迢契幽賾緬懐天台勝遂寄山水癖赤¶
城淹嵗晏所戀有三益壯陰屈微陽關山雪盈尺雖嗟¶
軌路阻稍喜緇塵息巾峰入草堂天葩進瘮&KR0146;美人羅¶
公車求友意何極文筵麗竒態流觥樂無斁鹿鳴紛諧¶
和造適非絲革退念蒹與葭幸兹附圭璧覩空悟氣機¶
體有見真色吾道未榛蕪囅然露胸臆¶
　　　塞下曲¶
<pb:KR4h0117_WYG_483-9a>¶
胡馬渡瀧川將軍出酒泉彤弓白羽扇鐵騎紫絲鞭倚¶
是封侯相横行徧六邊漢兵迷失道胡塵髙漲天遇敵¶
飛狐北敵强師不全何時清大漠戲馬龍庭前¶
　　　苦寒行¶
南冠丈人何偪仄惡風吹雲閉春色白梅陰多開苦遲¶
黄鸝口噤啼不得東方征輪斷無迹鳴呼彼蒼未肯回¶
天戎翻令絲絮専元功¶
　　　兵馬行¶
<pb:KR4h0117_WYG_483-9b>¶
越南諸州復召募衮衮盡赴姚源戍鉦鼓聲填滄海鼉¶
旌旗色閃扶桑樹欃槍耀芒犯女斗虎豺也更能咆哮¶
部伍存亡不可知𢷬衣愁殺閨中婦天寒野營雪嵯峨¶
指墮未易親干戈幾時奏凱標銅柱願得將軍似伏波¶
　　　麥斜行¶
今我不樂遊麥斜石田璚草揺春華洞門玲瓏駭初見¶
細路窈窕行未涯是日春光正駘蕩黄鸝布穀聲相向¶
逺樹䓗蒨色巳齊古木詰屈神猶壯巖下山翁供酒脯¶
<pb:KR4h0117_WYG_483-10a>¶
賞心豈復憂行厨雲端倘遇林樵容為爾分張石室書¶
　　　𤣥明宫行¶
君不見𤣥明宫中聚金碧云是權璫結真宅貝闕憑陵¶
上帝居彤臺照耀長安陌錭龍鑄虎歘飛動至今赤日¶
風雲黒崖壑天開朔漠揺鯨鯢日吼滄溟仄探竒秪見¶
靈怪集矯首翻詫星辰迫西國祗園應𣺌茫六朝蕭寺¶
空千百白龍胡為作魚泣想爾當年勢煇赫土木經營¶
動四方珍竒聨絡來重譯分明造化出其手左揮右霍¶
<pb:KR4h0117_WYG_483-10b>¶
何不得欲將燕市作蓬山便有神人為驅石奸雄到死¶
竟不悟驕奢之末無終極氣數相乗可自由李猫趙鹿¶
空回頭君不見大市街頭權倖路古來虀粉誰曽收¶
　　　南唐後主畫竹引¶
君不見彭城彭奴元姓李早入徐家稱帝子又不見九華¶
山下齊丘生晩入南唐作謀士同時契合風塵裏草昧君¶
臣若魚水淮北初收格鬬塵宫中漫得丹青理昇元閣上¶
寫墨竹翠葆蕭森鳳毛起手書珍重表恩殊御墨淋漓濕¶
<pb:KR4h0117_WYG_483-11a>¶
桑梓世代相催猶夢幻金陵畫餅寧復爾帝王從古多好¶
手人物絢素無不有前有殷武丁物色惟傳傅巖叟後有¶
宋道君鷹犬驊騮歘飛走丹青意氣稍或别治亂興亡一¶
回首彭奴彭奴聽我歌淇水才賢本衆多但惜九華山不¶
似傅巖阿吁嗟乎竹花零亂嵗蹉跎鳳凰不來將奈何¶
　　　寓舍為雪山奉續方薛二子之作¶
君不見南宫少谷老麻鞋布褐色枯槁萬事都歸混沌¶
裏一生但結江山好未即乗牛函谷關尚須跨馬長安¶
<pb:KR4h0117_WYG_483-11b>¶
道長安嵗暮雪滿城甃雪便築山崢嶸巖㟼居地虎豹¶
急星躔轉斗山河明玉女峰前瑶作臺夸娥一夜輕移¶
來袍笏真當米芾拜詩篇屢荷鄒陽裁階墀把玩巳兩¶
月皓氣遥遥正相得塵土誰分冰雪姿市朝聊寄煙霞¶
癖未防頽落旋補葺時見消融勢尤岋嘯月長聞白鶴¶
回含風豈恨青陽及青陽青陽謾相放金石填填本波¶
浪適來天地入虚無何事么麽論消長¶
　　　南關¶
<pb:KR4h0117_WYG_483-12a>¶
度隴心忽折殊方梅柳春兵戈近滿眼書劍老隨身世¶
有阮籍淚道應原憲貧愁聞更選士東土巳風塵¶
　　　金山紀遊二首¶
雙眼無空闊長江㑹百靈吳門對海定淮樹貼天青鐘¶
動黿鼉窟雲生鸛鶴庭中流有孤志鼓枻下滄溟¶
㶁㶁中泠水東遊與散愁樓臺通海霧嵗月送江流好¶
事憐司馬逃空想惠休獻花縁尚淺心折過揚州¶
　　　此夕¶
<pb:KR4h0117_WYG_483-12b>¶
時危長伏枕月好自臨關斥堠連吳越煙塵犯海山民¶
窮久欲亂師老未成班此夕姑蘇酒酣歌不破顔¶
　　　雙雁¶
雙雁為人得階前相向鳴巳辭關塞逺猶帶網羅驚宦¶
情一片影客淚五更聲側目窺秋隼風煙異性情¶
　　　發京邑迷路投宿黒庄¶
東省多年病南冠百念灰關山一悵望天漢獨歸來行¶
野蒲稗晩過村笳鼔哀迷途更幾許愁絶望鄉臺¶
<pb:KR4h0117_WYG_483-13a>¶
　　　悼劉宓¶
宓也歸何處營魂不可招只疑天地濶竟作死生遥苦¶
海風濤壯炎方罔兩驕傷心卧佛寺秋雨自蘭苕¶
　　　臘¶
南州不待律臘後暖相催久客惜殘嵗他時聞落梅豪¶
家斗酒㑹何處短笳哀却憶江西北漁樵戍未回¶
　　　即事¶
即事春相近回船日自操微雲留朔雪久旱失溪毛衢¶
<pb:KR4h0117_WYG_483-13b>¶
府風煙改常山斥堠髙危途疲薾客汨汨向蓬蒿¶
　　　送王叅伯赴闕¶
大叅行赴闕興落富春前六月樓船雨千山傳馬煙白¶
雲留故國綵服媚南天知爾寧親後屏營金鑑篇¶
　　　汨汨¶
汨汨傷秋鬢依依欲暮年釣磯滄海上布被白湖邊避¶
地親朋棄憂時夢寐牽無家杜陵老且結草堂縁¶
　　　至日¶
<pb:KR4h0117_WYG_483-14a>¶
至日風色好粤南霜信遥地卑饒瘴氣春近茁寒條汶¶
水昔獨往淮南誰見招林栖嵗華晏難免鬢蕭蕭¶
　　　宿象山西塢¶
亂木藏幽鳥清商集古城暝煙分野意山鬼習人聲未¶
把桐川釣聊為潁水耕巖栖備寂寞倘得遇初平¶
　　　草堂¶
嵗事日將晏草堂今茍完天風吟竹葉海月皓柴門藜¶
莧還髙志經綸有故園何能謝貧賤氛祲在乾坤¶
<pb:KR4h0117_WYG_483-14b>¶
　　　寄林荆門¶
暮年滄洲客慟哭向窮途春草生歸思秋風慰病夫青¶
氊後命達白髪此身癯八月衡山去期君出五瀦¶
　　　鯉湖¶
到此意了了春湖接未妨薄雲長戀洞名草不辭香月¶
色寒侵閣灘聲夜近牀濯纓吾志定東下接滄浪¶
　　　宿七里潭¶
無數灘皆惡安恬獨此潭泝流心共澹汲苦味能甘永¶
<pb:KR4h0117_WYG_483-15a>¶
夜魚龍定空山鬼魅談髙秋進蕭颯行役徧東南¶
　　　登建州浮屠訪僧道林¶
浮屠秋獨立千里見氛祲水閣風長盛山城日易陰赤¶
霞留鶴晩黄葉住僧深世事宜髙卧空慚支遁林¶
　　　觀雁宕龍湫¶
瀑布飛不徹大聲空谷哀青山下河漢白日莽風雷潭¶
穩蛟龍定嵗深鴻雁來方嵓倚天畔吾志在崔嵬¶
　　　北風¶
<pb:KR4h0117_WYG_483-15b>¶
北風天際下舟楫夜相聞白草懸胡月黄沙長塞雲鸞¶
旂猶小隊虎旅盡髙勛崖崿暌乖乆人今巳勒文¶
　　　滄洲夏夕¶
失意對蒲柳滄洲昨夜風野雲依暮笛客况近秋空司¶
馬多年病虞卿薄暮窮此生隨造物行止合飄蓬¶
　　　晩秋直南省二首¶
南宫秋晩直更鼔不勝殘鴻雁夜仍度風霜天正寒宫¶
車延北望越客滯南冠三輔胡塵裏聞雞未敢安¶
<pb:KR4h0117_WYG_483-16a>¶
清宵夢不徹鴉啼深樹間羯胡同漢月陵寢在燕山青¶
草乗時長黄斿何日還因風候邊使咫尺見天顔¶
　　　月下聽王稚卿彈琴¶
昭文鼓緑綺六氣指間流王子梅花思飄飄下隴頭月¶
華終勝雪商意自成秋今夕西方夢佳人不散憂¶
　　　弔劉蕡祠¶
自昔悲歌地劉生有墓祠祗餘經世志况值諱言時去¶
國英雄盡還山事業遲黄金舊臺北騷首動遐思¶
<pb:KR4h0117_WYG_483-16b>¶
　　　送人遊衡山¶
衡山開漢沔髙者祝融峰羨爾為官地㸔雲長道容齋¶
居夢波浪冬日見魚龍定有㝠栖客巢君紫蓋松¶
　　　西山襍詩¶
春盡一到此散愁幽意繁西湖草巳緑南國桂應蕃宫¶
殿浮今日山河控北門時艱羨飛錫來往給孤園¶
　　　送人歸渤海¶
爾去秦臺上秦臺秋正繁城深渤海郡草歇樂陵原蓬¶
<pb:KR4h0117_WYG_483-17a>¶
閣風雲至若華波浪翻㸔君有道氣早晩共騰鶱¶
　　　送人之惠州¶
名家叅政下獨覺仲容賢宦轍今何徃卑棲此最便物¶
情滄海俗天氣百蠻煙秪近啼猿樹鄉心日夜縣¶
　　　陳遂初進士邀宿赬谷草堂夜觀西湖漁火¶
稅駕歸閩上尋山入浙中客情逢勝友東路任飛蓬夜¶
艇流漁火秋杯折渚筩巢由聖世事直北大明宫¶
　　　新昌縣曉行¶
<pb:KR4h0117_WYG_483-17b>¶
暝發新昌縣晨臨赤土隈秋花隨地有渚雁與雲來雜¶
樹吹煙出前涇近照回忽聞歌伐木行路興悠哉¶
　　　風雨過南關¶
元亮東歸日長途菊正斑寧辭彭澤米早得匡廬山雨¶
勢秋崩峽雲陰晝扼關回思鳳凰閣吾巳得生還¶
　　　謁太初墳¶
伊昔丘園隱風流誰似君談詩振大雅抗志入髙雲宅¶
擬王官谷山名太白墳寥寥廣陵散定向夜深聞¶
<pb:KR4h0117_WYG_483-18a>¶
　　　明妃曲¶
明妃初出塞宛轉意何窮上馬琵琶曲流悲入漢宫自¶
言妾薄命萬里去和戎今日蘼蕪草青青向隴中¶
　　　出塞曲¶
黄金錭鵲印白馬出榆林瀚海行人絶陰山殺氣深漢¶
恩長北損胡騎日南侵一唱丁都䕶三軍淚滿襟¶
　　　彭城避地¶
朔水薊門誰問津洪河波浪眼中新孤舟此夜山城雨¶
<pb:KR4h0117_WYG_483-18b>¶
短劒長年驛路塵鄭宅有官無飽飯杜陵多難每依人¶
飛書近報齊梁破何地江湖托此身¶
　　　吳閶¶
萬木蕭蕭河漢秋吳閶斜日獨登樓眼中禾黍茅茨怨¶
海上風塵笳鼓愁一命未忘青瑣闥幾時還問白蘋洲¶
燕然銅柱男兒事漫倚青萍㸔斗牛¶
　　　孤山寄太白山人¶
為問山人孫太初交情嵗晩莫教疎孤山梅萼春相惱¶
<pb:KR4h0117_WYG_483-19a>¶
滿地松苓日自鋤江夏肯容禰處士茂陵初卧馬相如¶
知君不廢苕溪釣書帛能無寄鯉魚¶
　　　八月二日¶
曲巷踈籬小院幽荒村獨夜竹桐秋星河正直消魂地¶
鴻鴈還過何處樓卧病豈堪聞木葉息機猶自着羊裘¶
碧霄萬里風雲氣起凭危欄歌四愁¶
　　　秋興¶
閶闔風吹庭樹柯乾坤西向尚提戈舊京芳草秋猶積¶
<pb:KR4h0117_WYG_483-19b>¶
絶塞浮雲今奈何不耐隱憂侵白髪竟將吾道付滄波¶
碧雞金馬非前日獨倚江樓聽棹歌¶
湖上清霜淨柳條南天九月氣蕭蕭嵗寒蘭芷將無變¶
日暮豺狼逈自驕三輔尚淹王景畧北庭終數霍票姚¶
風煙着處堪踈濶白水青山每見招¶
　　　送吾惟可還三衢¶
昔年相逢胥水秋今日重在閩山陬中間喪亂真憐汝¶
南鄙音塵不散憂别後山陽頻弄笛花時荆楚一登樓¶
<pb:KR4h0117_WYG_483-20a>¶
旄頭尚直天西北何地巾車各自由¶
　　　小至¶
小至風煙催氣候南州雲物變乾坤城頭梅柳青春早¶
海上魚龍白浪昬萬事艱難悲故國三年戎馬閉柴門¶
小山梁苑多才子漢水襄陽猶隱淪¶
　　　泰陵詩¶
千株松檜鬱相迴永夜風生瀚海哀萬國昔曾瞻氣象¶
五雲空復䕶崔嵬古來鳳鳥長難至天上龍髯定不回¶
<pb:KR4h0117_WYG_483-20b>¶
苦憶焚香賜第日報恩真愧濟時才¶
　　　夀日成禮奉天門¶
初日鴉啼宫樹林奉天髙殿氣駸駸衣冠况值千秋節¶
犬馬真懸萬國心白羽書來兵未解黄河水落嵗時陰¶
龍斿鳳輦關山道邊事辛勤風雪深¶
　　　上妙髙臺¶
雲海㝠㝠望不迴鯨波東蹴巨靈開中天樓閣虚無裏¶
南國風煙江漢來世短動經多事日愁長况上望京臺¶
<pb:KR4h0117_WYG_483-21a>¶
白門金鼔維揚卒落日空傳黄竹哀¶
　　　訪遂初宿南髙峰下¶
天末逢秋驚客心只㸔商意動髙林脩篁細葉迎風亂¶
翠栝繁條傍石陰江上釣緡青眼底年來淨業碧山深¶
東歸喜有王摩詰輞口柴門許獨尋¶
　　　勝果寺秋懐¶
山寺行逢紅槿花江南風物望中賖棘雲蘿月同秋事¶
鴻鴈鶖鶬亦嵗華多病茂陵仍去國長貧杜曲尚無家¶
<pb:KR4h0117_WYG_483-21b>¶
白袍黄帽從吾好歸去滄洲問釣槎¶
　　　秋夜偕應黄二子宿靈巖天柱峰大雷雨作¶
日落風迴天柱陰峰前雲木正蕭森古堂衾枕秋鐙淨¶
永夜雷霆山雨深漠北不聞麟鳳信海濵空寄蕨薇心¶
結廬欲擬南陽卧抱膝長歌梁甫吟¶
　　　雨後登天遊觀¶
幽探尚愛天遊觀石磴髙盤松栝林鶴馭虹橋今斷絶¶
黄冠紫屐此登臨千峰雨逈𤣥㝠濕列洞雲迴元氣深¶
<pb:KR4h0117_WYG_483-22a>¶
便欲垂綸釣魚石鸕鷀立滿九溪潯¶
　　　嵗暮入江郎山尋訪周故人¶
江郎三峰開畫屏上有朗朗處士星修淵將到壺丘子¶
憤世却續南華經松間相信鶴一隻洞口長生芝數莖¶
釣渭耕巖不違志乗桴余亦下滄溟¶
　　　畣黄應期太常¶
聞君未罷滄溟釣余復歸耕綿上田江東落日淹多夢¶
燕市殘杯空昔賢悵别喜承懸榻問離羣那寄&KR0114;居篇¶
<pb:KR4h0117_WYG_483-22b>¶
越城西望無千里乗興還迴何處船¶
　　　李忠定祠¶
千秋祠廟對樵溪丞相愁時日向西江漢巳浮龍馬去¶
風塵遺恨鷓鴣啼傷心北狩誰相問極目中原他自迷¶
三䟽留君見東澈人情天運苦難齊¶
　　　答人問滄海¶
久作持竿客滄洲話獨真潮聲雄度淛海勢側分閩星¶
漢涵無地風雲變有神蜃樓開弱水鼇極斷河津失意¶
<pb:KR4h0117_WYG_483-23a>¶
歌漁父離羣憶古人惟應白鷗鳥浩淼得相親¶
　　　野江為舒國裳父作¶
徐穉藏身在南州卧不妨經年歌白石乘月下滄浪江¶
抱洪都府堂開輞口庄藍田種有玉磻水釣惟璜㑹見¶
蛟龍起俄驚鸛鶴翔無由相髙志把贈芰荷裳¶
　　　楚客¶
楚客望不返行坐楚天心荆門未可涉洞庭波正深¶
　　　遊焦山¶
<pb:KR4h0117_WYG_483-23b>¶
焦丘龍卧浪㝠㝠𤓰步雲回海樹青風塵重問焦光洞¶
讀罷華陽瘞鶴銘¶
　　　金陵¶
紫禁金門閉寂寥不聞清樂下丹霄髙皇事業如天地¶
過客何須話六朝¶
　　　竹枝詞¶
西澗西邊東澗東千山不斷萬山通謝豹見春啼出血¶
王孫上樹㨗如風¶
<pb:KR4h0117_WYG_483-24a>¶
　　　昔余夢遊雁宕乗最髙臺東觀海波浩蕩回望¶
　　　　萬峰蔚蔚雲際及登盤山歴歴如在夢中竦¶
　　　　然題句¶
昔年夢上百尋臺薄海鯨波天地迴四十九盤東向立¶
鴈山猶是夢中來¶
　　　天姥行¶
山人住在天姥陰憶余曽登天姥岑雲樓雪磴參差起¶
下控桃源幾許深¶
<pb:KR4h0117_WYG_483-24b>¶
　　　逐客二首送劉伯儒侍御¶
黄衫白馬簇金臺逐客飄飄去不回莫向𤠔聲墮清淚¶
銅環椎髻解憐才¶
尉佗城外泛雲槎西望峨睂隔木華若道日南天萬里¶
歸心一夜過三巴¶
　　　送人之鬱林¶
蒼梧之峰雲萬盤下控牂牁連百蠻莫道蠻方非近地¶
日南南是漢關山¶
<pb:KR4h0117_WYG_483-25a>¶
　　　巴人曲¶
峩睂山色下青霄白帝祠西巴路遥二月巴江花爛熳¶
一聲羌笛為停橈¶
　　　㸔花¶
山藤花開紅映衣㸔山藉草遲遲歸錦石無人溪水下¶
隔花刺船鸂&KR0008;飛¶
　　　陳侍御使廣¶
荆南巨海散溟濛海上羅浮四百峰炎瘴直須三尺雪¶
<pb:KR4h0117_WYG_483-25b>¶
鱷魚先避五花驄¶
　¶
　¶
　¶
　¶
　¶
　¶
　石倉歴代詩選卷四百八十三¶
