# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:09.809218
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二十一
<pb:KR4h0117_WYG_021-1a>¶
欽定四庫全書¶
　石倉歴代詩選巻二十一¶
　　　　　　　　　　　　　明　曹學佺　編¶
　初唐八¶
　　劉禕之(字希美/晉陵人)¶
　　　酬鄭沁州¶
騏閣一代良熊軒千里躅緝圖照國典按部留宸矚匪¶
厭承明廬佇兼司𨽻局芸書暫輟載行使方臨俗節變¶
<pb:KR4h0117_WYG_021-1b>¶
風緒高秋深露華溽寒山斂輕靄霽野澄初旭巳切長年¶
悲誰堪岐路促遥林征馬迅别館嘶驂跼雅贈響摐金¶
索居暌倚玉悽斷離鴻引勞歌思足曲¶
　　　奉和别越王¶
周屏辭金殿梁驂整玉珂管聲依折栁琴韻動流波鶴¶
葢分隂促龍軒别念多延襟小山路還起大風歌¶
　　　九成宮秋初應詔¶
帝圃疏金闕仙臺駐玉鑾野分明鸑岫路接寳雞壇林¶
<pb:KR4h0117_WYG_021-2a>¶
樹千霜積山宫四序寒蟬急知秋早鶯踈覺夏䦨怡神¶
紫氣外凝睇白雲端舜海詞波發空驚遊聖難¶
　　任奉古(字敬臣/棣州人)¶
　　　和東觀羣賢七月七日臨泛昆明池¶
秋風始揺落秋水正澄鮮飛眺牽牛渚激賞鏤鯨川㟁¶
珠淪曉魄池灰斂曙煙泛查分寫漢儀星别構天雲光¶
波處動日影浪中懸驚鴻絓蒲弋遊鯉入莊筌萍葉疑¶
江上菱花似鏡前長林代輕幄細草即芳筵文華開翠¶
<pb:KR4h0117_WYG_021-2b>¶
瀲筆海控清漣不挹蘭樽聖空仰桂舟仙¶
　　　和長孫秘監伏日苦熱¶
玉署三時曉金羈五日歸北林開逸徑東閣敞閒扉池¶
鏡分天色雲峰減日輝游鱗映荷聚驚翰遶林飛披襟¶
揚子宅舒嘯仰重闈¶
　　于季子¶
　　　詠螢¶
卉草誠幽賤枮朽絶因依忽逢借羽翼不覺生光輝直¶
<pb:KR4h0117_WYG_021-3a>¶
念恩華重長嗟報効㣲方思助日月為許願曽飛¶
　　　詠雲¶
瑞雲千里映祥輝四望新隨風亂馬足泛水結魚鱗布¶
葉疑臨夏開花詎待春願得承嘉景無令掩桂輪¶
　　　早春洛陽答杜審言¶
梓澤年光徃復來杜覇遊人去不廻若非載筆登麟閣¶
定是吹簫伴鳯臺路傍桃李花猶嫩波上芙蕖葉未開¶
分明寄語長安道莫教留滯洛陽才¶
<pb:KR4h0117_WYG_021-3b>¶
　　　南行别弟¶
萬里人南去三春雁北飛不知何嵗月得與爾同歸¶
　　楊衡¶
　　　白紵辭二首¶
玉纓翠珮雜輕羅香汗㣲漬朱顔酡為君起唱白紵歌¶
清聲褭雲思繁多凝笳哀琴時相和金壺半傾芳夜促¶
梁塵霏霏暗紅燭令君安坐聽終曲墜葉飄花難再復¶
躡珠履歩瓊筵輕身起舞紅燭前芳姿艶態妖且妍迴¶
<pb:KR4h0117_WYG_021-4a>¶
眸轉袖暗催弦凉風瀟瀟漏水急月華泛灔紅蓮濕牽¶
裾攬帶翻成泣¶
　　劉允濟(文苑傳云/洛川人)¶
　　　經廬岳迴望江川想洛陽有作¶
龜山帝始營龍門禹初鑿出入經變化俯仰憑寥廓未¶
若兹山功連延並巫霍東北流艮象西南距坤絡宏阜¶
自鬱盤高堙復迴薄勢入柴桑渚隂開彭蠡壑九江杳¶
無際七澤紛相錯雲雨散吳會風波騰鄔鄀跡隨造化¶
<pb:KR4h0117_WYG_021-4b>¶
乆利與乾坤博肸蠁精氣通紛綸濳怪作石渠忽見踐¶
金房安可託地入天子都巖有仙人藥二門幾迢逓三¶
宮何儵爚咫尺窮杳𡨕跬歩皆恬漠才驚羽翰幽居静¶
龍蛇蠖明牧振雄詞棣華殊灼灼盛業匡西夏深謀贊¶
禹亳黄雲覆鼎飛綘氣横川躍佐厯符賢運人期茂天¶
爵禮樂富垂髫詩書成舞勺清輝靖嵒電利器騰霜鍔¶
遊聖挹衢樽鄰畿㳟木鐸牆仞包武侯波䦨控文若旋¶
聞刈薪楚遽覩折葵藿稷卨序揆圖良平公輔畧重臣¶
<pb:KR4h0117_WYG_021-5a>¶
資出守英藩諒求瘼豫章觀偉材江州訪靈崿陽岫曉¶
氛氲隂崖暮蕭索潜伏屢鯨奔雄飛更鷙摶驚&KR1702;透煙¶
霞騰猿亂枝格故園有歸夢他山非行樂帝鄉徒可遊¶
湟澗終旅泊景物觀淮海雲霄望河洛城闕紫㣲星圖¶
書𤣥扈閣神功多粉繢元氣猶斟酌丞相下南宫将軍¶
趨北落横簮並附蟬列鼎俱調鶴四郊時迷路五月先¶
投龠池榭宣瓊管風花亂珠箔舊遊勞夢寐新知無悅¶
樂天寒欲贈言嵗暮期交約夜琴清玉柱秋灰變緹幕¶
<pb:KR4h0117_WYG_021-5b>¶
風雲動翰林宫徵調文籥言泉激為浪思緒飛成繳千¶
里輝珠璣五采含丹雘鐘鼓旋驚鷃瑾瑜俄抵鵲竊價¶
慙庸怠叨聲逾寂寞長望限南溟居然翳東郭¶
　　　詠琴¶
昔在龍門側誰想鳯鳴時雕琢今為器宫商不自持巴¶
人緩踈節楚客弄繁絲欲作高張引翻成下調悲¶
　　　怨情¶
玉闗芳信斷蘭閨錦字新愁來不自抑念切已含嚬虚¶
<pb:KR4h0117_WYG_021-6a>¶
牗風驚夢空牀月厭人歸期倘可促勿度栁園春¶
　　魏元忠(本傳云/宋州人)¶
　　　修書院學士奉勑宴梁王宅¶
大君敦宴賞萬乗下梁園酒助閒平樂人霑雨露恩榮¶
光開帳殿佳氣滿旌門願陪南岳夀長奉北宸樽¶
　　　銀漢宫侍宴應制¶
别殿秋雲上離宫夏㬌移寒風生玉樹凉氣下瑶池壍¶
花仍吐葉巖木尚抽枝願奉南山夀千秋長若斯¶
<pb:KR4h0117_WYG_021-6b>¶
　　韋承慶¶
　　　折楊桞¶
萬里邊城地三春楊桞節葉似鏡中眉花如闗外雪征¶
人逺鄉思倡婦高樓别不忍擲年華含情寄攀折¶
　　　寒食應制¶
鳯城春色晚龍禁早暉通舊火収槐燧餘寒入桂宫鶯¶
啼正隐葉雞鬬始開籠藹藹瑶山滿仙歌始樂風¶
　　　南行别弟¶
<pb:KR4h0117_WYG_021-7a>¶
澹澹長江水悠悠逺客情落花相與恨到地一無聲¶
　　　江樓¶
獨酌芳春酒登樓已半曛誰驚一行雁衝斷過江雲¶
　　田遊巖(隐逸傳云/京兆人)¶
　　　𢎞農清巖曲有磐石可坐宋十一毎拂拭待余¶
　　　　寄詩贈之¶
信彼稱靈石居然狎遁棲徘徊承翠巘斌駮帶深谿夕¶
隂起層岫清景半虹蜺風來應嘯阮波動可琴嵇僕也¶
<pb:KR4h0117_WYG_021-7b>¶
頴陽客望彼空思齊儻見山人至簪蒿且杖藜¶
　　東方虬¶
　　　昭君怨¶
漢道方全盛朝廷足武臣何湏薄命妾辛苦事和親¶
掩淚辭丹鳯銜悲向白龍單于浪驚喜無復舊時容¶
　　　春雪¶
春雪滿空來觸處似花開不知園裏樹若個是真梅¶
　　張柬之(字孟将/襄陽人)¶
<pb:KR4h0117_WYG_021-8a>¶
　　　大堤曲¶
南國多佳人莫若大堤女玉牀翠羽帳寳珠蓮花距魂¶
處自目成色授開心許迢迢不可見日暮空愁予¶
　　　東飛伯勞歌¶
青田白鶴丹山鳯婺女姮娥兩相送誰家絶世綺帳前¶
艶粉紅脂映寳鈿窈窕玉堂褰翠幙參差繡户懸珠箔¶
絶世三五愛紅妝冶袖長裾蘭麝香春去花枝俄易改¶
可歎年光不相待¶
<pb:KR4h0117_WYG_021-8b>¶
　　　出塞¶
俠客重恩光驄馬飾金裝瞥聞傳羽檄馳突救邊荒歙¶
野山川動囂天旌斾揚吳釣似明月楚劒利如霜電斷¶
衝胡塞風飛出洛陽轉戰磨笄俗横行戴斗鄉手擒郅¶
支長面縳谷蠡王将軍占太白小婦怨流黄腰褭青絲¶
騎娉婷紅粉妝三春鶯度曲八月雁成行誰堪坐愁思¶
羅袖拂空牀¶
　　魏知古(深州人/)¶
<pb:KR4h0117_WYG_021-9a>¶
　　　和中書侍郎楊再思春夜寓直鳯閣懐羣公¶
拜門傳漏晚寓直索居時昔重安仁賦今稱伯玉詩駕¶
池滿不溢雞樹乆逾滋夙夜懐山甫清風詠所思¶
　　　𤣥元觀尋李先生不遇¶
羽客今何在空尋伊洛間忽聞歸苦縣復想入函闗未¶
作千年别猶應七日還神仙不可見寂寞返蓬山¶
　　　奉和春日途中喜雨¶
皇輿向洛城時雨應天行麗日登巖送隂雲出野迎濯¶
<pb:KR4h0117_WYG_021-9b>¶
枝林杏發潤葉渚蒲生絲入綸言喜花依錦字明㣲臣¶
沗東觀載筆佇西成¶
　　蘇味道(本傳云趙/州欒城人)¶
　　　單于川對雨二首¶
崇朝遘行雨薄晩屯密雲緑階起素沐竟水聚圓文河¶
桞低未舉山花落已芬清樽乆不薦淹留遂待君¶
飛雨欲迎旬浮雲已送春還從濯枝後來應洗兵辰氣¶
合龍祠外聲過鯨海濵伐邢知有屬已見静邊塵¶
<pb:KR4h0117_WYG_021-10a>¶
　　　正月十五夜¶
火樹銀花合星橋鐡鎻開暗塵隨馬去明月逐人來遊¶
伎皆穠李行歌盡落梅金吾不禁夜玉漏莫相催¶
　　　詠霜¶
金祇暮律盡玉女暝氛歸孕冷隨鐘徹飄華逐劒飛滯¶
日浮寒影乘風進晚威自有貞筠質寧将庶草腓¶
　　　詠井¶
玲瓏映玉檻澄澈瀉銀牀流聲集孔雀帶影出羵羊桐¶
<pb:KR4h0117_WYG_021-10b>¶
落秋蛙散桃舒春錦芳帝力終何有機心庶此忘¶
　　　詠石¶
濟北甄神貺河曲濯錦文聲應天池雨影觸岱宗雲燕¶
歸猶可候羊起自成羣何當握靈髓高枕絶囂氛¶
　　　始背洛城秋郊矚目奉懐臺中諸侍¶
薄遊沗霜署直指戒氷心荔浦方南紀蘅臯暫北臨山¶
情闗塞斷川暮廣城隂場圃通圭甸溝塍礙石林野童¶
來捃拾田叟去謳吟蟋蟀秋風起蒹葭晚露深帝城猶¶
<pb:KR4h0117_WYG_021-11a>¶
鬱鬱征傳幾駸駸迴憶披書地勞歌謝所欽¶
　　　九江口南濟北接蘄春南與潯陽㟁¶
江路一悠哉滔滔九派來逺潭昬似霧前浦沸成雷鱗¶
介多濳育漁商幾泝洄風揺蜀柹下日照楚萍開近潄¶
盆城曲斜吹蠡澤隈錫龜猶入貢浮獸罷為災津吏揮¶
橈疾郵童整傳催歸心詎可問為視落潮迴¶
　　崔融(字安成/濟州人)¶
　　　闗山月¶
<pb:KR4h0117_WYG_021-11b>¶
月生西海上氣逐邊風壯萬里度闗山蒼茫非一狀漢¶
兵開郡國胡馬窺亭障夜夜聞悲笳征人起南望¶
　　　擬古¶
飲馬臨濁河濁河深不測河水日東注河源廼西極思¶
君正如此誰為生羽翼日夕大川隂雲霞千里色所思¶
在何處宛在機中織離夢當有魂愁容定無力夙齡負¶
竒志中夜三歎息㧞劔斬長榆彎弓射小棘班張固非¶
擬衛霍行可即寄謝閨中人努力加餐食¶
<pb:KR4h0117_WYG_021-12a>¶
　　　和宋之問寒食題黄梅臨江驛¶
春分自淮北寒食渡江南忽見潯陽水疑是宋家潭明¶
主閽難呌孤臣逐未堪遥思故園陌桃李正酣酣¶
　　　和梁王衆傳張光禄是王子晉後身¶
聞有冲天客披雲下帝畿三年上賔去千載忽來歸昔¶
偶浮丘伯今同丁令威中郎才貌是柱史姓名非祇召¶
趨龍闕承恩拜虎闈丹成金鼎獻酒至玉杯揮天仗分¶
旄節朝容間羽衣舊壇何處所新廟坐光輝漢主存僊¶
<pb:KR4h0117_WYG_021-12b>¶
要淮南愛道機朝朝緱氏鶴長向洛城飛¶
　　　塞上寄内¶
旅魂驚塞北歸望斷河西春風若可寄暫為遶蘭閨¶
　　郭利正(神龍中為/吏部員外)¶
　　　上元¶
九陌連燈影千門徧月華傾城出寳騎匝路轉香車爛¶
熳惟愁曉周遊不問家更逢清管發處處落梅花¶
　　李崇嗣(武后時為/宸府主簿)¶
<pb:KR4h0117_WYG_021-13a>¶
　　　寒食¶
普天皆滅熖匝地盡藏煙不知何處火來就客心然¶
　　　覽鏡¶
嵗去紅顔盡愁來白髪新今朝開鏡匣疑是别逢人¶
　　　獨愁¶
聞道成都酒無錢亦可求不知将幾斗銷得此來愁¶
　　李福業¶
　　　嶺外守嵗¶
<pb:KR4h0117_WYG_021-13b>¶
冬去更籌盡春隨斗柄迴寒暄一夜隔容鬢兩年催¶
　　喬知之(文苑傳云/馮翊人)¶
　　　長信宫中樹¶
妸娜當軒樹䒠茸倚蘭殿色艶九春時風揺五明扇餘¶
花鳥弄盡新葉蟲書徧零落心自知芳菲君不見¶
　　　下山逢故夫¶
妾身本薄命輕棄城南隅庭前厭芍藥山上采靡蕪春¶
風罥紈袖零露濕羅襦羞将憔悴日提籠逢故夫¶
<pb:KR4h0117_WYG_021-14a>¶
　　　巫山高¶
巫山十二峰參差互隐見潯陽幾千里周覽忽已徧想¶
像神女姿摘芳共珍薦楚雲何逶迤紅樹日葱舊楚雲¶
没湘源紅樹斷荆門郢路不可見况復夜啼猿¶
　　　從軍行¶
南庭結白露北風掃黄葉此時鴻雁來驚鳴催思妾曲¶
房理針線平砧搗文練鴛綺裁易成龍鄉信難見窈窕¶
九重閨寂寞十年啼紗忩白雲宿羅幌月光栖雲月隐¶
<pb:KR4h0117_WYG_021-14b>¶
㣲㣲夜上流黄機玉霜凍珠履金吹薄羅衣漢家已得¶
地君去将何事宛轉結蠶書寂寥無雁使平生荷恩信¶
本為榮華進况復落紅顔蟬聲催緑鬢¶
　　　緑珠篇¶
石家金谷重新聲明珠十斛買娉婷此日可憐君自許¶
此時可喜得人情君家閨閣不曽難常将歌舞借人看¶
意氣雄豪非分理驕矜勢力横相干辭君去君終不忍¶
徒勞掩袂傷鈆粉百年離别在高樓一代紅顔為君盡¶
<pb:KR4h0117_WYG_021-15a>¶
　　　和李侍郎古意¶
妾家巫山隔漢川君度南庭向胡苑高樓迢逓想金天¶
河漢昭回更愴然夜如何其夜未央閒花照月愁洞房¶
自矜夫壻勝王昌三十曽作侍中郎一從流落戍漁陽¶
懐哉萬恨結中腸南山羃羃兎絲花北陵青青女蘿樹¶
由來花葉同一根今日枝條分兩處三星差池光照灼¶
北斗西指秋雲薄莖枮花謝枝憔悴香銷色盡花零落¶
夫人長歎艶容萎含情収取摧折枝調絲獨弹聲末移¶
<pb:KR4h0117_WYG_021-15b>¶
感君行坐星嵗遲閨中宛轉今若斯誰能為報征人知¶
　　　倡女行¶
石榴酒葡萄漿蘭桂芳茱茰香願君駐金鞍暫此共年¶
芳願君觧羅襦一醉同匡牀文君正新寡結念在歌倡¶
昨宵綺帳迎韓夀今朝羅袖引潘郎莫吹羌笛驚隣里¶
不用琵琶喧洞房且歌新夜曲莫弄楚明光此曲怨且¶
艶哀音斷人腸¶
　　　羸駿篇¶
<pb:KR4h0117_WYG_021-16a>¶
歕玉長鳴西北來自言當代是龍媒萬里玉闗行入貢¶
九重金闕為君開蹀躞朝馳過上苑䟃𧽼暝走發章臺¶
玉勒金鞍荷裝飾路傍觀者無窮極小山桂樹比權竒¶
上林桃花况顔色忽聞天将出龍沙漢主持将駕鼓車¶
去去山川勞日夜遥遥闗塞斷煙霞山川闗塞十年征¶
汗血流離赴月營肌膚銷逺道膂力盡長城長城日夕¶
苦風霜中有連年百戰場揺珂囓勒金羈盡争鋒足頓¶
鐵菱傷垂耳罷輕齎棄置在寒谿大宛蒲海北滇壑雋¶
<pb:KR4h0117_WYG_021-16b>¶
崖西沙平留緩歩路逺闇頻嘶從來力盡君湏棄何必¶
尋途我已迷嵗嵗年年奔逺道朝朝暮暮催疲老扣氷¶
晨飲黄河源拂雪夜食天山草楚水澶谿征戰事吳塞¶
烏江辛苦地持來報主不辭勞宿昔立功非重利丹心¶
素節本無求長鳴向君君不留祇應澶漫歸田里萬里¶
低昂任生死君王倘若不見遺白骨黄金猶可市¶
　　　銅雀妓¶
金閣惜分香鈆華不重妝空餘歌舞地猶是為君王哀¶
<pb:KR4h0117_WYG_021-17a>¶
弦調已絶艶曲不湏長共看西陵暮秋煙起白楊¶
　　　侍宴應制(得分/字)¶
紫禁肅晴氛朱樓落曉雲豫遊龍駕轉天樂鳯簫聞竹¶
外仙亭出花間輦路分㣲臣一何幸詞賦奉明君¶
　　　和蘇員外寓直¶
自昔重為郎伊人練國章三旬登建禮五夜直明光墨¶
草尚書奏衣飄侍御香開軒竹氣静拂簟蕙風凉曉漏¶
離閶闔嗚鐘出未央從來宿臺上天子貴文强¶
<pb:KR4h0117_WYG_021-17b>¶
　　　哭故人¶
生死乆離居凄凉歴舊廬歎兹三徑斷不踐十年餘古¶
木巢禽合荒庭愛客踈匣留弹罷劒牀積讀殘書玉沒¶
終無像蘭言强問虚平生不得意泉路復何如¶
　　　折楊栁¶
可憐濯濯春楊桞攀折将來就纎手妾容與此同盛衰¶
何必君恩能獨乆¶
　　喬侃(知之/之弟)¶
<pb:KR4h0117_WYG_021-18a>¶
　　　人日登高¶
僕本多悲者年來不悟春登高一遊目始覺桞條新杜¶
陵猶識漢桃源不避秦暫若昇雲霧逺似出囂塵頼得¶
煙霞氣淹留攀桂人¶
　　王無競(字仲烈/東萊人)¶
　　　銅雀臺¶
北登銅雀上西望青松郭繐帳空蒼蒼陵田紛漠漠平¶
生事已變歌吹宛猶昨長袖拂玉塵遺情結羅幕妾怨¶
<pb:KR4h0117_WYG_021-18b>¶
在朝露君恩豈中薄高臺奏曲終曲終涙横落¶
　　　和宋之問嵩山歌¶
日云暮兮下嵩山路連綿兮松石間出谷口兮見明月¶
心徘徊兮不能還¶
　　　巫山¶
神女向高唐巫山下夕陽徘徊作行雨婉孌逐荆王電¶
影江前落雷聲峽外長霽雲無處所臺館曉蒼蒼¶
　　王適(文苑傳云/幽川人)¶
<pb:KR4h0117_WYG_021-19a>¶
　　　古離别¶
昔嵗驚楊桞高樓悲獨守今年芳樹枝孤栖怨别離珠¶
簾晝不捲羅幔曉長垂苦調琴先覺愁容鏡獨知頻年¶
雁度無消息罷却鴛文何用織夜還羅帳空有情春着¶
裠腰自無力青軒桃李落紛紛紫庭蘭蕙日氛氲已能¶
憔悴今如此更復含情一待君¶
　　　銅雀妓¶
日暮銅雀逈秋深玉座清蕭森松栢望委鬱綺羅情君¶
<pb:KR4h0117_WYG_021-19b>¶
恩不再得妾舞為誰輕¶
　　　江上有懐¶
湛湛江水見底清荷花蓮子傍江生採蓮将欲寄同心¶
秋風落花空復情棹歌數曲如有待正見明月度東海¶
海上雲盡月蒼蒼萬里分輝滿洛陽洛陽閨閣夜何央¶
蛾眉嬋娟斷人腸寂寥金屛空自掩青熒銀燭不生光¶
應憐水宿洞庭子今夕迢遥天一方¶
　　　蜀中言懐¶
<pb:KR4h0117_WYG_021-20a>¶
獨坐年将暮常懐志不通有時湏問影無事則書空棄¶
置如天外平生似夢中蓬心猶是客華髪欲成翁跡滯¶
魂逾窘情乖路轉窮别離同夜月愁思隔秋風老少悲¶
顔駟盈虚悟翟公時來不可問何用求童䝉¶
　　　江濵梅¶
忽見寒梅樹開花漢水濵不知春色早疑是弄珠人¶
　　薛稷(字嗣通蒲/州汾隂人)¶
　　　早春魚亭山¶
<pb:KR4h0117_WYG_021-20b>¶
春氣動百草紛榮時斷續白雲自高妙徘徊空山曲陽¶
林花已紅寒澗苔未緑伊余息人事蕭寂無營欲客行¶
雖云逺翫之聊自足¶
　　　秋日還京陜西十里作¶
驅車越陜郊北顧臨大河隔河望鄉邑秋風水增波西¶
登咸陽途日暮憂思多傅巖既紆鬱首山亦嵯峨操築¶
無昔老採薇有遺歌客遊節回換人生能幾何¶
　　　秋朝覽鏡¶
<pb:KR4h0117_WYG_021-21a>¶
客心驚落木夜坐聽秋風朝日看容鬢生涯在鏡中¶
　　崔液(定州人/湜弟也)¶
　　　踏歌詞二首¶
綵女迎金屋仙姬出畫堂鴛鴦裁錦袖翡翠貼花黄歌¶
響舞分行艶色動流光¶
庭際花㣲落樓前漢已横金臺催夜盡羅袖拂寒輕樂¶
笑暢歡情未半着天明¶
　　　代春閨¶
<pb:KR4h0117_WYG_021-21b>¶
江南日暖鴻始來栁條初碧葉半開玉闗遥遥戍未迴¶
金閨日夕生緑苔寂寂春色煙色暮簷燕雙雙落花度¶
青樓明鏡晝無光紅帳羅衣徒自香妾恨十年長獨守¶
君情萬里在漁陽¶
　　　上元夜六首¶
玉漏銅壺且莫催鐡門金銷徹明開誰家見月能閒坐¶
何處聞燈不看來¶
神燈佛火百輪張刻像圖形七寳裝影裏如開金口說¶
<pb:KR4h0117_WYG_021-22a>¶
空中似放玉毫光¶
今年春色勝常年此夜風光最可憐鳷鵲樓前新月滿¶
鳯凰臺上寳燈然¶
金勒銀鞍控紫騮玉輪珠憶駕青牛驂驛始散東城曲¶
倐忽還來南陌頭¶
公子王孫意氣驕不論相識也相邀最憐長袖風前弱¶
更賞新弦暗裏調¶
星移漢轉月将㣲露灑煙飄燈漸稀猶惜路傍歌舞處¶
<pb:KR4h0117_WYG_021-22b>¶
踟蹰相顧不能歸¶
　　張循之(洛陽人/)¶
　　　巫山高¶
巫山高不極合沓狀竒新暗合疑風雨隂崖若鬼神月¶
明三峽曉潮滿九江春為問陽臺客應知入夢人¶
　　　送泉州李使君之任¶
傍海皆荒服分符重漢臣雲山百粤路市井十洲人執¶
玉來朝逺還珠入貢頻連年不見雪到處即行春¶
<pb:KR4h0117_WYG_021-23a>¶
　　吳少㣲(新安人/)¶
　　　長門怨¶
月出映層城孤圓上太清君王春愛歇枕席凉風生怨¶
咽不能寢踟蹰歩前楹空階白露色百草寒蟲鳴念昔¶
金房裏猶嫌玉座輕如何嬌所悮長夜泣恩情¶
　　　古意¶
洛陽芳樹向春開洛陽女兒平旦來流車走馬紛相催¶
折芳瑶華向曲臺曲臺自有千萬行重花累葉間垂楊¶
<pb:KR4h0117_WYG_021-23b>¶
北林朝日鏡明光南國㣲風蘇合香可憐窈窕女不作¶
邯鄲娼妙舞輕迴拂長袖高歌浩唱發清商歌終舞罷¶
歡無極樂徃悲來長歎息陽春白日不少留紅榮碧樹¶
無顔色碧樹風花先春度珠簾粉澤無人顧如何年少¶
忽遲暮坐見明月與白露明月白露夜已寒香衣錦帶¶
空珊珊今日陽春一妙曲鳯凰樓上與君弹¶
　　高正臣(廣平人/)¶
　　　晦日置酒林亭同用華字¶
<pb:KR4h0117_WYG_021-24a>¶
正月符嘉節三春翫物華忘懐寄樽酒陶性狎山家栁¶
翠含煙葉梅芳帶雪花光隂不相惜遲遲落景斜¶
　　　晦日重宴同用池字¶
芳辰重遊衍乘景共追隨班荆陪舊識傾葢得新知水¶
葉分蓮沼風花落栁枝自符河朔趣寧羡山陽池¶
　　長孫正隐¶
　　　晦日宴高氏林亭同用華字¶
晦晚屬煙霞遨遊重嵗華歌鍾雖戚里林藪是山家細¶
<pb:KR4h0117_WYG_021-24b>¶
雨猶開日深池不漲沙淹留迷處所巖岫幾重花¶
　　　上元夜效小庾體同用春字¶
薄晚嘯遊人車馬亂驅塵月光三五夜燈熖一重春煙¶
雲迷北闕簫管識南隣洛城終不閉更出小平津¶
　　徐皓¶
　　　晦日宴高氏林亭同用華字¶
綺筵乘暇景瓊醑對年華門多金埓騎路引璧人車蘋¶
早猶藏葉梅殘正落花藹藹林亭晩餘興促流霞¶
<pb:KR4h0117_WYG_021-25a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_021-25b>¶
　¶
　¶
　¶
　¶
　¶
　¶
　¶
　石倉歴代詩選巻二十一¶
