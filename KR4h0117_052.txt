# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.521858
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷五十二
<pb:KR4h0117_WYG_052-1a>¶
欽定四庫全書¶
　石倉歴代詩選卷五十二¶
　　　　　　　　　　　　明　曹學佺　編¶
　中唐六¶
　　李嘉祐(字從一/趙州人)¶
　　　江上曲¶
江心澹澹芙蓉花江口蛾眉獨浣紗可憐應是陽臺女¶
坐對鸕鷀嬌不語掩靣羞看北地人廻身忽作巫山雨¶
<pb:KR4h0117_WYG_052-1b>¶
蒼梧秋色不堪論千載依依帝子魂君看峰上斑斑竹¶
盡是湘妃泣淚痕¶
　　　傷吳中¶
館娃宫中春已歸闔閭城頭鶯已飛復見花開人又老¶
横塘寂寂栁依依憶昔吳王在宫闕館娃賣眼㸔花發¶
舞袖朝欺陌上春歌聲夜怨江邉月古來人事亦猶今¶
莫厭清觴與綠琴獨向西山聊一笑白雲芳草自知心¶
　　　古興¶
<pb:KR4h0117_WYG_052-2a>¶
十五小家女雙鬟人不如蛾眉暫一見可直千金餘自¶
從得向蓬萊裏出入金輿乗玉趾梧桐樹上春鴉鳴曉¶
伴君王猶未起莫道君恩長不休媫妤圑扇苦悲秋君¶
看魏帝鄴都裏唯有銅臺漳水流¶
　　　送裴五歸京口¶
君罷江西日家貧為一官還歸五陵去只向逺峰㸔暮¶
色催人别秋風待雨寒遥知到三徑唯有菊花殘¶
　　　送嚴維歸越州¶
<pb:KR4h0117_WYG_052-2b>¶
艱難只用武歸向淛河東松雪千山暮林泉一水通鄉¶
心緣綠草野思看青楓春日偏相憶裁書寄剡中¶
　　　送杜士瞻楚州覲省¶
風流與才思俱似晉時人淮月歸心速江花入興新雲¶
深滄海暮栁暗白田春共道官猶小憐君孝飬親¶
　　　送裴宣城上元所居¶
水流過海稀爾去換春衣淚向㯽榔盡身隨鴻雁歸莫¶
思晴後發花怨雨中飛想到金陵渚酣歌對落暉¶
<pb:KR4h0117_WYG_052-3a>¶
　　　留别毗陵諸公¶
久作涔陽令丹墀忽再還凄凉辭澤國離亂到鄉山北¶
固灘聲滿南徐草色閒知心從此别相憶鬢毛斑¶
　　　送岳州司馬弟之任¶
岳陽天水外念爾一帆過野墅人煙逈山城雁影多有¶
時巫峡色終日洞庭波丞相今為郡應無勞者歌¶
　　　送張觀歸袁州¶
羡爾湘東去煙花尚可親綠芳深映鳥逺岫逓迎人饑¶
<pb:KR4h0117_WYG_052-3b>¶
狖啼初日殘鶯惜暮春遙憐謝客興佳句又應新¶
　　　送王正字山寺讀書¶
欲究先儒教還過支遁居山階閒聽法竹逕獨㸔書向¶
日荷新卷迎寒栁半疎風流有佳句不似帶經鋤¶
　　　詠螢¶
映水光難定凌虚體自輕夜風吹不滅秋露洗還明向¶
燭仍分焰投書更有情猶將流亂影來此傍簷楹¶
　　　至七里灘作¶
<pb:KR4h0117_WYG_052-4a>¶
遷客投于越臨江淚滿衣獨隨流水遠轉覺故人稀萬¶
木迎秋序千峰駐晩暉行舟猶未已惆悵暮潮歸¶
　　　暮秋遷客增思寄京華¶
宋玉怨三秋張衡復四愁思鄉雁北至欲别水東流倚¶
樹㸔黄葉逢人訴白頭佳期不可失落日自登樓¶
　　　送蘇脩徃上饒¶
愛爾無羈束雲山恣意過一身隨逺岫孤棹任輕波世¶
事闗心少漁家寄宿多蘆花泊舟處江月奈人何¶
<pb:KR4h0117_WYG_052-4b>¶
　　　題王十九茒堂¶
滿庭多種藥入里作山家終日能留客臨寒亦對花海¶
鷗過竹㠘門栁拂江沙知爾卑棲意題詩美白花¶
　　　送𢎞志上人歸湖州¶
山林唯僻静行住不妨禅髙月穿松逕殘陽過水田詩¶
從宿世悟法為本師傳能使南人敬脩持香火緣¶
　　　送陸士倫宰義興¶
陽羡蘭陵近髙城帶水閒淺流通野寺綠茗蓋春山長¶
<pb:KR4h0117_WYG_052-5a>¶
吏先愁罷遊人詎肯還知君日清净無事掩重闗¶
　　　和張舎人中書宿直¶
漢室留才子春宵直紫微對花閶闔静過竹吏人稀草¶
詔催添燭將朝欲更衣玉堂宜嵗久且莫厭彤闈¶
　　　司勲王郎中宅送韋九郎往濠州¶
憐爾因同舎看書似外家出闗逢落葉傍水見寒花送¶
遠添秋思將衰念歲華清淮倍相憶囘首莫令賒¶
　　　晩春送吉校書歸楚州¶
<pb:KR4h0117_WYG_052-5b>¶
詩人饒楚思淮上及春歸舊浦菱花待閒門栁絮飛髙¶
名鄉曲重少事道流稀定向漁家醉殘陽卧釣磯¶
　　　送冷朝陽及第歸江寧¶
髙第猶佳句諸生似者稀長安帶酒别建業候潮歸稚¶
子歡迎棹隣人為掃扉含情過舊浦鷗鳥亦依依¶
　　　送越州辛法曹之任¶
但能一官適莫羡五侯尊山色垂趨府潮聲自到門緣¶
塘剡溪路映竹五湖村王謝登臨處依依今尚存¶
<pb:KR4h0117_WYG_052-6a>¶
　　　送樊兵曹潭州謁韋大夫¶
塞鴻歸欲盡北客始辭春零桂雖逢竹湘川少見人江¶
花鋪淺水山木暗殘春脩刺轅門裏多憐爾為親¶
　　　送兖州杜别駕之任¶
停車邀別乗促軫奏胡笳若見楚山暮因愁浙水賒河¶
堤上殘草村徑歴繁花更有堪悲處梁城春日斜¶
　　　題裴十六少卿東亭¶
平津舊東閣深巷見南山卷箔嵐煙潤扶忩竹影閒傾¶
<pb:KR4h0117_WYG_052-6b>¶
茶兼落㡌戀客不開闗斜照窺簷下川禽時往還¶
　　　同皇甫侍御題薦福寺一公房¶
虚室獨焚香林空静磬長閒窺數竿竹老在一繩牀啜¶
茗翻真偈燃燈繼夕陽人歸遠相送歩履出廻廊¶
　　　和都管苖員外秋夜寓直對雨簡諸知已¶
多雨南宫夜仙郎寓直時漏長丹鳯闕秋冷白雲司螢¶
影侵階亂鴻聲出苑遲蕭條吏人散小謝有新詩¶
　　　送從弟歸河朔¶
<pb:KR4h0117_WYG_052-7a>¶
故鄉那可到令弟獨能歸諸將矜旄節何人重布衣空¶
城流水在荒澤舊村稀秋日平原路蟲鳴桑葉飛¶
　　　潤州楊别駕宅送蔣侍御收兵歸揚州¶
沴氣清金虎兵威壮鐡冠揚旌川色暗吹角水聲寒人¶
對輜軿醉花垂睥睨殘羡歸丞相閣空望舊門欄¶
　　　仲夏江隂官舎寄裴明府¶
萬室邊江次孤城對海安朝霞晴作雨濕氣晩生寒苔¶
色侵衣桁潮痕上井欄題詩招茂宰念爾欲辭官¶
<pb:KR4h0117_WYG_052-7b>¶
　　　送袁員外宣慰勸農畢赴洪州使院¶
聖主臨前殿殷憂遣使臣氣迎天詔喜恩發土膏春草¶
色催歸棹鶯啼為送人龍沙多道里流水自相親¶
　　　奉陪韋潤州遊鶴林寺¶
野寺江城近雙旌五馬過禅心超忍辱梵語問多羅松¶
竹閒僧老雲煙晩日和寒塘歸路轉清磬隔微波¶
　　　送上官侍御赴黔中¶
莫向黔中路令人到欲迷水聲巫峡裏山色夜郎西樹¶
<pb:KR4h0117_WYG_052-8a>¶
隔朝雲合猿窺曉月低南方饒翠羽知爾飲清溪¶
　　　江隂¶
西望香爐雪千峰晩色新白頭悲作吏黄紙苦催人多¶
負登山屐深藏漉酒巾傷心公府内手板日相親¶
　　　送友人入湘¶
聞説湘川路年年苦水多猿啼巫峡雨月照洞庭波窮¶
海人還去孤城雁共過青山不可極來往自蹉跎¶
　　　同皇甫冉赴官留別靈一上人¶
<pb:KR4h0117_WYG_052-8b>¶
法許廬山逺詩傳休上人獨歸雙樹宿静與百花親對¶
物雖留興觀空已悟身能令折腰客逕賞竹房春¶
　　　送客遊荆州¶
草色隨驄馬悠悠共出秦水傳雲夢曉山接洞庭春帆¶
影連三峽猿聲在四隣青門一分首難見杜陵人¶
　　　入睦州分水路憶劉長卿¶
北闕忤明主南方隨白雲㳂洄灘草色應接海鷗羣建¶
徳潮已盡新安江又分囘看嚴子瀨朗詠謝安又雨過¶
<pb:KR4h0117_WYG_052-9a>¶
暮山碧猿吟秋日曛吳洲不可到刷鬂為思君¶
　　　送朱中舎遊江東¶
孤城郭外送王孫越水吳洲共爾論野寺山邊斜有逕¶
漁家竹裏半開門青楓獨映揺前浦白鷺閒飛過逺村¶
若到西陵征戰處不堪秋草自傷魂¶
　　　自蘇臺至望亭驛人家盡空春物增思悵然有¶
　　　　作因寄從弟紓¶
南浦菰蒲覆白蘋東吳黎庶逐黄巾野棠自發空流水¶
<pb:KR4h0117_WYG_052-9b>¶
江燕初歸不見人逺樹依依如送客平田渺渺獨傷春¶
那堪囘首長洲苑烽火年年報虜塵¶
　　　同皇甫冉登重𤣥閣¶
髙閣朱欄不厭遊蒹葭白水繞長洲孤雲獨馬川光暮¶
萬井千山海色秋清梵林中人轉静夕陽城上角偏愁¶
誰憐逺作秦吳别離恨歸心雙淚流¶
　　　題遊仙閣白公廟¶
仙冠輕舉竟何之薜荔緣階竹映祠甲子不知風馭日¶
<pb:KR4h0117_WYG_052-10a>¶
朝昏唯見雨來時霓旌翠蓋終難過流水青山空所思¶
逐客自憐雙鬂改焚香多負白雲期¶
　　　送皇甫冉往安宜¶
江臯盡日唯煙水君向白田何日歸楚地蒹葭連海逈¶
隋家楊栁映堤稀津樓故市無行客山館荒城閉落暉¶
若問行人與征戰使君雙淚定沾衣¶
　　　晩發咸陽寄同院遺補¶
咸陽晩眺淚堪垂征戰初休草色衰去路全無千里客¶
<pb:KR4h0117_WYG_052-10b>¶
秋田不見五陵兒秦家故事隨流水漢代髙墳對古碑¶
廻首青山獨不語羡君談笑萬年枝¶
　　　早秋京口旅泊章侍御寄書相問因以贈之時¶
　　　　七夕¶
移家避㓂逐行舟厭見南徐江水流吳越征徭非舊日¶
秣陵凋弊不冝秋千家閉户無砧杵七夕何人望斗牛¶
祇有同時驄馬客偏宜尺牘問窮愁¶
　　　暮春宜陽郡齋愁坐忽聞枉劉七侍御新詩因¶
<pb:KR4h0117_WYG_052-11a>¶
　　　　以酬答¶
子規夜夜啼櫧葉逺道逢春半是愁芳草伴人還易老¶
落花隨水亦東流山臨睥睨恒多雨地接瀟湘畏及秋¶
惟羡君為周柱史手持黄紙到滄洲¶
　　　送從弟永任饒州錄事叅軍¶
一官萬里向千溪水宿山行漁浦西日晩長煙髙㟁近¶
天寒積雪逺峰低蘆花渚裏鴻相呌苦竹叢邊猿暗啼¶
聞道慈親倚門待到時蘭葉正萋萋¶
<pb:KR4h0117_WYG_052-11b>¶
　　　送馬将軍奏事畢歸滑州使幕¶
吳門别後蹈滄州帝里相逢俱白頭自歎馬卿常帯病¶
還嗟李廣未封侯棠梨宫裏瞻龍衮細栁營前著豹裘¶
想到滑臺桑葉落黄河東注荻花秋¶
　　　春日思家¶
自覺勞鄉夢無人見客心空餘庭草色日日伴愁襟¶
　　　白鷺¶
江南綠水多顧影逗輕波落日秦雲裏山髙奈若何¶
<pb:KR4h0117_WYG_052-12a>¶
　　　題前溪館¶
兩年謫宦在江西舉目雲山望自迷今日始知風土異¶
潯陽南去鷓鴣啼¶
　　　過烏公山寄錢起員外¶
雨過青山猿呌時愁人淚㸃石榴枝無端王事還相繫¶
腸斷蒹葭君不知¶
　　　寄王舎人竹樓¶
傲吏身閒笑五侯西江取竹起髙樓南風不用蒲葵扇¶
<pb:KR4h0117_WYG_052-12b>¶
紗㡌閒眠對水鷗¶
　　李端(字正已嘉/祐從子)¶
　　　九日贈司空文明¶
我有惆悵時待君醉時説長來逢九日難與菊花别摘¶
却正開花暫言花未發¶
　　　&KR0335;别栁仲庸¶
惆悵流水時蕭條背城路離人出古亭嘶馬入寒戍江¶
海正風波相逢在何處¶
<pb:KR4h0117_WYG_052-13a>¶
　　　野亭三韻送錢員外¶
野菊開欲稀寒泉流漸淺幽人歩林後歎此年華晩倚¶
杖送行雲尋思故山逺¶
　　　歸山招王逵¶
日長原野静杖䇿歩幽巘雉雊麥苗隂蝶飛溪草晩我¶
生好閒放此去殊未反自是君不來非闗故山逺¶
　　　過谷口元贊善所居¶
入谷詢君來秋泉已堪渉林間人獨坐月下山相接重¶
<pb:KR4h0117_WYG_052-13b>¶
露濕蒼苔明燈照黄葉故交一不見素髪何稠疉¶
　　　東門送客¶
綠楊新草路白髪故鄉人既壯還應老遊梁復滯秦逢¶
花莫漫折能有㡬多春¶
　　　送韓紳卿¶
春雨昨開花秋霜忽沾草榮枯催日夕去住皆湏老君¶
望漢家原髙墳漸成道¶
　　　古離别¶
<pb:KR4h0117_WYG_052-14a>¶
水國葉黄時洞庭霜落夜行舟聞商估宿在楓林下此¶
地送君還茫茫似夢間後期知㡬日前路轉多山巫峡¶
通湘浦迢迢隔雲雨天晴見海橋月落聞津鼓人老自¶
多愁水深難急流清霄歌一曲白首對汀洲¶
　　　折楊栁送别¶
東城攀栁葉柳葉低于草少壯莫輕年年輕易衰老楊¶
栁發通塘登髙堪斷腸雨煙遥漠漠河樹近君鄉贈君¶
折楊栁顔色豈能久上客莫沾巾佳人正廻首新栁送¶
<pb:KR4h0117_WYG_052-14b>¶
君行古栁傷君情突兀臨荒渡婆娑出舊營隋家兩岸¶
盡陶宅五株平日暮偏愁望春山多鳥聲¶
　　　妾薄命¶
憶妾初嫁君花鬟如綠雲廻燈入綺帳轉面脱羅裙折¶
歩教人學偷香與客熏容顔南國重名字北方聞一從¶
失恩意轉覺自顦顇對鏡不梳頭倚忩空落淚新人莫¶
恃新秋至㑹無春從來閉住長門者必是宫中第一人¶
　　　巫山髙和皇甫拾遺¶
<pb:KR4h0117_WYG_052-15a>¶
巫山十二峯皆在碧虚中廻合雲藏日霏㣲雨帶風猿¶
聲寒渡水樹色暮連空愁向髙唐望清秋見楚宫¶
　　　送戴徴士還山¶
柔桑錦臆雉相送到煙霞獨隠空山裏閒門㡬樹花草¶
生楊栁岸鳥囀竹林家不是謀生拙無為未路嗟¶
　　　送樂平苖明府¶
本自求彭澤誰云道里賒山從石壁斷江向弋陽斜草¶
色隨楓樹雲隂暗荻花諸侯舊調鼎應重宰臣家¶
<pb:KR4h0117_WYG_052-15b>¶
　　　送郭補闕歸江陽¶
嘉陵天氣好百里見雙流帆影緣巴字鐘聲出漢州緑¶
原春草晩蒼木暮猿愁正是風流地遊人易白頭¶
　　　茂陵村行贈何兆¶
春天黄鳥囀野逕白雲閒觧帶依芳草支頥想故山人¶
行九州路樹老五陵間誰道臨卭遠相如自憶還¶
　　　長安書事寄盧綸¶
弱冠家廬岳從師嵗月深翻同老夫見殊寡少年心及¶
<pb:KR4h0117_WYG_052-16a>¶
此時方晏因之名亦沈趨途非要路避事樂空林素業¶
在山下清泉當樹隂交遊既凋䘮離别代追尋向秀初¶
聞笛鍾期久罷琴終期入靈洞相與錬黄金¶
　　　送友之蜀¶
東門春尚淺楊栁未成隂馬影愁斜日鶯聲怨故林隋¶
宫江上逺梁苑雪中深獨有懐歸客難為欲别心¶
　　　送客赴江陵寄郢州郎士元¶
露下晩蝉愁詩人舊思秋沅湘莫&KR0335;滯宛洛此遨遊飲¶
<pb:KR4h0117_WYG_052-16b>¶
馬逢黄菊離家值白頭竟陵明月夜為上庾公樓¶
　　　雨後遊輞川¶
驟雨歸山静頺陽入輞川㸔虹登野墅踏石過春泉紫¶
葛藏仙井黄花出野田自知無路去廻歩就人煙¶
　　　送友人南遊¶
聞説湘川路年年古木多猿啼巫峡雨月照洞庭波窮¶
海人還去孤城雁共過青山不可到來往獨蹉跎¶
　　　寄上舎人叔¶
<pb:KR4h0117_WYG_052-17a>¶
車馬朝初下㸔山憶獨尋㑹知逢水盡且愛入雲深殘¶
雨開斜日新蝉發逈林阮咸雖別巷遥識此時心¶
　　　送丘丹歸江東¶
故山霜落久才子憶荆扉旅舎尋人别秋田逐雁歸夢¶
愁楓葉盡醉惜菊花稀肯學求名者經年未拂衣¶
　　　送鄭侍御赴洪州¶
草色隨驄馬悠悠共出秦水連雲夢曉山接洞庭春帆¶
影連三峡猿聲在四隣青門一分手難見杜陵人¶
<pb:KR4h0117_WYG_052-17b>¶
　　　奉秘書元丞杪秋憶終南舊居¶
髙門有才子能履古人踪白社陶元亮青雲阮仲容田¶
園忽歸去車馬杳難逢廢巷臨秋水支頥向暮峰行魚¶
避楊栁驚鴨觸芙蓉石竇紅泉細山橋紫霧重鳯雛終¶
食竹鶴侣暫巢松願接煙霞賞羇離計未從¶
　　　暮春尋終南栁處士¶
龎眉一居士鶉服隠堯時種豆初成畆還丹舊日師入¶
溪花逕逺向嶺鳥行遲紫葛垂苔壁青菰映栁絲偶来¶
<pb:KR4h0117_WYG_052-18a>¶
塵外事暫與素心期終恨遊春客同為嵗月悲¶
　　　青龍寺題故曇上人房¶
逺公&KR0335;故院一逕雪中微童子逢皆老門人問亦稀翻¶
經徒有處携履遂無歸空念尋巢鶴時来傍影飛¶
　　　宿雲際寺贈深上人¶
暫别青藍寺今來髪欲斑獨眠孤燭下風雨在前山壊¶
宅終湏去空門不易還支公有方便一願啟𤣥闗¶
　　　山中期張芬不至¶
<pb:KR4h0117_WYG_052-18b>¶
石堤春草碧雙燕向西飛悵望雲天暮佳人何處歸藥¶
欄蟲網遍苔井水痕稀誰道&KR0286;康嬾山中自掩扉¶
　　　詶前大理評事張芬¶
君家舊林壑寄在亂峰西近日春雲滿相思路亦迷聞¶
鐘投野寺待月過前溪悵望成幽夢依依識故蹊¶
　　　卧病別鄭錫¶
病來無事喜多卧竹林閒此日一相見明朝還掩闗幽¶
人愛芳草志士惜頽顔歲晏不我棄期君在故山¶
<pb:KR4h0117_WYG_052-19a>¶
　　　茂陵山行招金部韋員外¶
宿雨朝來歇空山天氣清盤雲雙鶴下隔水一蝉鳴古¶
道黄花落平蕪赤燒生茂陵雖有病猶得伴君行¶
　　　送耿湋江外括圖書¶
驅傳草連天囘風滿樹蝉将過夫子宅前問孝亷船漢¶
史收三篋周詩採百篇别君終有淚不是怨流年¶
　　　宿華陽洞寄元稱¶
花洞晩隂隂仙壇隔杏林潄泉春谷冷擣藥夜牕深石¶
<pb:KR4h0117_WYG_052-19b>¶
上開山酒松間對玊琴戴家溪北住雪後去相尋¶
　　　晩秋旅舎寄苗員外¶
争途苦不前貧病遂車牽向暮同行客當秋獨長年晩¶
花唯有菊寒葉已無蝉吏部逢今日還應甕下眠¶
　　　早春雪夜寄盧綸呈秘書元丞¶
聞君隨謝眺春夜宿前川看竹雲垂地尋僧雪滿船熊¶
寒方入樹魚樂稍離泉獨是羇愁客唯知惜故年¶
　　　元丞宅送朝濬及第東歸覲省¶
<pb:KR4h0117_WYG_052-20a>¶
登龍兼折桂歸去賞髙居舊楚楓猶暗前隋栁已疎月¶
中逢海客浪裏得鄉書見説江邉住知君不厭魚¶
　　　卧病寄閻寀¶
病中貪好景强歩出幽居紫葛垂山徑黄花繞野渠荒¶
林飛老鶴敗堰過遊魚縱憶同年友無人可寄書¶
　　　遊終南山因寄蘇奉禮王尊師苖員外¶
半嶺逢仙駕清晨獨採芝壺中開白日霧裏卷朱旗猿¶
鳥知歸路松蘿見㑹時雞聲傳洞逺鶴語報家遲童子¶
<pb:KR4h0117_WYG_052-20b>¶
閒驅石樵夫樂看棋依稀醉後拜恍怫夢中辭海上終¶
難接人間益自疑風塵甘獨老山水但相思願得燒丹¶
訣流沙永侍師¶
　　　山下泉¶
碧水映丹霞濺濺度淺沙暗通山下草流出洞中花素¶
色知雲落喧聲繞石斜明朝更尋去應到阮郎家¶
　　　逢王泌自東京至¶
逢君自鄉至雪涕問田園㡬處生喬木誰家在舊村山¶
<pb:KR4h0117_WYG_052-21a>¶
峯横二室水色映千門愁見游從處如今花正繁¶
　　　送友人遊江東¶
江上花開盡南行見杪春鳥聲悲古木雲影入通津反¶
景斜芳草廻潮暗動蘋謝公今在郡應喜得詩人¶
　　　送衛雄下第歸同州¶
不才先上第詞客却空還邉地行人少平蕪盡日閒一¶
蝉陂樹裏衆火隴雲間羡汝歸茅屋書牕見逺山¶
　　　山中期吉中孚¶
<pb:KR4h0117_WYG_052-21b>¶
行人路不同花落到山中水暗蒹葭霧月明楊栁風年¶
華驚已擲志業颯然空何必龍鍾後方期事逺公¶
　　　雲際中峰¶
自得中峰住深林亦閉闗經秋無客到入夜有僧還暗¶
澗泉聲小荒村樹影閒髙牕不可望星月滿空山¶
　　　贈衡岳隠禅師¶
舊住衡州寺隨緣偶北來夜禅山雪下朝汲寺門開半¶
偈傳初盡羣生意未囘唯當與樵者倚杖入天台¶
<pb:KR4h0117_WYG_052-22a>¶
　　　送何兆下第還蜀¶
重江不可渉孤客莫晨装髙木莎城小殘星棧道長褭¶
猿楓子落過雨荔枝香勸爾成都住丈翁有學堂¶
　　　送新城戴叔倫¶
遥想隋堤路春天楚國晴白雲當海斷青草隔淮生雁¶
起斜還直潮廻逺復平萊蕪不可到一醉送君行¶
　　　送雍丘任少府¶
叢車餞才子路走許東偏遠水同春色繁花勝雪天鳥¶
<pb:KR4h0117_WYG_052-22b>¶
行侵楚邑樹影向殷田莫學生鄉思梅真正少年¶
　　　送雍郢州¶
厭郎思出守遂領漢東軍望月逢殷浩緣江送范雲城¶
閒煙草徧浦逈雪林分誰伴樓中宿吟詩估客聞¶
　　　岳陽逢司空文明得闗中書¶
共有髫年故相逢萬里餘新春兩行淚舊國一封書夏¶
口㠶初泊涔陽雁正疎唯應報杯酒暫食漢江魚¶
　　　過宋州¶
<pb:KR4h0117_WYG_052-23a>¶
睢陽䧟虜日外絶救兵來世亂忠臣死時清明主哀荒¶
郊春草徧古壘野花開欲為将軍哭東流水不廻¶
　　　宿深上人房聽逺泉¶
泉聲宜逺聽入夜對支公斷續來方盡潺湲咽又通何¶
年出石下㡬里在山中君問源窮處禪聲與此同¶
　　　與蕭逺上人遊少華山寄皇甫侍御¶
尋危兼採藥渡水又登山獨與髙僧去逍遥落日間漸¶
看閭里逺自覺性情閒廻首知音在因令悵望還¶
<pb:KR4h0117_WYG_052-23b>¶
　　　題崔端公園林¶
上士愛清輝開門向翠微抱琴看鶴去枕石待雲歸野¶
坐苔生席髙眠竹挂衣舊山東望逺惆悵暮花飛¶
　　　留别故人¶
此别不可道此心當語誰春風灞水上飲馬桃花時誤¶
作好文士祇應遊宦遲&KR0335;書下朝客我有故山期¶
　　　都亭驛送郭判官之幽州幕府¶
幕府叅戎事承明仗奏歸都亭使者出杯酒故人違細¶
<pb:KR4h0117_WYG_052-24a>¶
雨霑官騎輕風拂客衣還從大夫後吾黨亦尤輝¶
　　　襄陽曲¶
襄陽堤路長草碧栁枝黄誰家女兒臨夜妝紅羅帳裏¶
有燈光雀釵翠羽動明璫欲出不出脂粉香同居女伴¶
正衣裳中庭寒月白如霜賈生十八稱才子空得門前¶
一斷腸¶
　　　野寺病居嘉盧綸見訪¶
青青麥隴白雲隂野寺無人春草深乳燕拾泥依古井¶
<pb:KR4h0117_WYG_052-24b>¶
鳴鳩拂羽歴花林千年駮蘚明山腹萬尺垂蘿入水心¶
一卧漳濵今欲老誰知才子更相尋¶
　　　送濮陽錄事赴忠州¶
成名莫歎雙旌逺主印還為一郡雄赤葉黄花隨野㟁¶
青山白水映江楓巴人夜話孤舟裏越鳥春啼衆壑中¶
聞説古書多未校肯令才子久西東¶
　　　宿淮浦憶司空文明¶
愁心一倍長離憂夜思千重戀昔遊秦地故人成逺夢¶
<pb:KR4h0117_WYG_052-25a>¶
楚天凉雨在孤舟諸溪近海潮皆應獨樹邉淮葉盡流¶
别恨最深何處冩前程唯有一登樓¶
　　　夜投豐徳寺謁海上人¶
半夜中峰有磬聲偶尋樵者問山名上方月晚聞僧語¶
下界林疎見客行野鶴巢邊松最老毒龍潛處水偏清¶
願得逺公知姓字焚香洗鉢過餘生¶
　　　題故将軍荘¶
曽將數騎過桑乾遥對单于飲馬鞍塞北征兒諳用劍¶
<pb:KR4h0117_WYG_052-25b>¶
闗西宿將許登壇田園蕪没歸耕晩弓箭凋疎出獵難¶
唯有老身如刻畵猶期聖主解衣㸔¶
　　　溪行逢雨與栁中庸¶
日落衆山昏蕭蕭暮雨繁那堪兩處宿共聽一聲猿¶
　　　聽筝¶
鳴筝金粟柱素手玊房前欲得周郎顧時時誤拂絃¶
　　　拜新月¶
開簾見新月便即下階拜細語人不聞北風吹裙帶¶
<pb:KR4h0117_WYG_052-26a>¶
　　　送暕上人遊春¶
獨將支遁去欲往戴顒家晴野人臨水春山樹發花¶
　　　江上送客¶
故人南去漢江隂秋雨蕭蕭雲夢深江上見人應下淚¶
由來逺客易傷心¶
　　　長門怨¶
金壺漏盡禁門開飛燕昭陽侍寢廻隨分獨眠秋殿裏¶
遥聞笑語自天來¶
<pb:KR4h0117_WYG_052-26b>¶
　　　送劉侍御¶
㡬人同入謝宣城未及酬恩隔死生唯有夜猿知客恨¶
嶧陽溪路第三聲¶
　　盧綸(字允言/河中人)¶
　　　大白西峰偶宿書懐¶
弱齡兼昧鄙遇勝惟求止如何羇旅中得歩青㝠裏青¶
㝠有佳叢氷雪兩仙翁毛節未歸海丹梯間倚空逍遥¶
擬上清玉洞不知名醮罷雨當至客辭山忽明山明鳥¶
<pb:KR4h0117_WYG_052-27a>¶
聲樂日氣生石壑石壑樹翛翛白雲如水流白雲消散¶
盡壠堠儼然秋積阻山河固綿聨烽戍稠五雲承廣畧¶
四野失邊愁吁嗟繫塵役久負靈山迹芝术自芳香塵¶
沙幾沈溺書此欲沾衣平生事毎違煙霄不可仰鸞鶴¶
任追隨¶
　　　桃源¶
春雨夜不散夢中山亦隂雲中碧潭水路暗紅花林花¶
木自深淺無人知古今¶
<pb:KR4h0117_WYG_052-27b>¶
　　　同吉中孚夢桃源¶
夜静春夢長夢逐仙山客園林滿芝术雞犬傍籬栅㡬¶
處花下人看予歎頭白¶
　　　秋中野望寄舎弟綬兼令呈上西川尚書舅¶
憂來思逺望髙處殊非愜夜露濕蒼山秋陂滿黄葉人¶
隨雁迢逓棧與雲重疉骨肉暫分離形神遂疲薾紅旌¶
渭陽騎㡬日勞登渉蜀道藹松筠巴江盛舟檝因求種¶
𤓰利自喜歸耕㨗井臼賴依隣兒童亦勝汲塵容不在¶
<pb:KR4h0117_WYG_052-28a>¶
照雪鬂那堪鑷唯有飡霞心悠然與天接¶
　　　遊石筍溪¶
朝日照靈山山溪浩紛錯圖書無舊記鯀禹應新鑿雙¶
壁㵼天河一峯吐蓮蕚潭心亂雪卷岩腹繁珠落彩蛤¶
攢錦囊芳蘿嫋花索猿聲曝暘嶺龍宂腥隂壑静得漁¶
者言閒聞祠山博欹松倚朱㦥廣石屯油幙國泰事&KR0335;¶
侯山春縱康樂間闗殊狀鳥爛熳無名藥欲騐少君方¶
長吟大隠作旌幢不可駐古塞新沙漠¶
<pb:KR4h0117_WYG_052-28b>¶
　　　送顧秘書歸岳州¶
黄葉落不盡蒼苔隨雨生當軒置尊酒送客歸江城竹¶
裏聞機杼舟中見弟兄岳陽賢太守應為改鄉名¶
　　　送夏侯校書歸華隂别墅¶
山前白鶴村竹雪覆柴門候客定為黍務農因燎原乳¶
氷懸暗井蓮石照晴軒貰酒隣里睦曝衣塲圃喧依然¶
望君去予往亦黄昏¶
　　　和考功員外杪秋憶終南舊居¶
<pb:KR4h0117_WYG_052-29a>¶
静憶溪邊宅知君許謝公曉霜凝耒耜初日照梧桐澗¶
䑕喧藤蔓山禽&KR0481;石藂白雲當嶺雨黄葉繞階風野果¶
垂橋上髙泉落水中懽榮來自間羸賤賞曽通月滿珠¶
藏海天晴鶴在空餘音如可寄願得隠牆東¶
　　　和太常王卿秋日即事¶
嵩髙雲日明潘岳賦初成籬槿花無色階桐葉有聲絳¶
紗垂簟净白羽拂衣輕鴻雁悲天逺龜魚覺水清别絃¶
添楚思牧馬動邉情田雨農官問林風苑吏驚松篁終¶
<pb:KR4h0117_WYG_052-29b>¶
茂盛蓬艾自衰榮遥仰慿軒夕唯應善宋生¶
　　　和太常李主簿秋中山下別墅即事¶
清秋未㡬時宋玉已先知曠朗霞映竹澄明山滿池葺¶
橋雙鶴赴收果衆猿隨韶樂方今奏雲林徒蔽虧¶
　　　七夕詩¶
祥光若可求閨女夜登樓月露浩方下河雲凝不流鉛¶
華潛警曙機杼暗傳秋囘想斂餘睠人天俱向愁¶
　　　閏月七夕¶
<pb:KR4h0117_WYG_052-30a>¶
凉風吹玉露河漢憶幽期星彩光仍隠雲容掩復離良¶
宵驚曙早閏歲怨秋遲何事金閨子空傳得網絲¶
　　　從軍行¶
二十在邊城軍中得勇名巻旗收敗馬占磧擁殘兵覆¶
陣烏鳶起燒山草木明塞閒思逺獵師老厭分營雪嶺¶
無人跡氷河有雁聲李陵甘此没惆悵漢公卿¶
　　　代員將軍罷戰後歸舊里贈朔北故人¶
結髪事疆塲全生俱到鄉連雲防鐵嶺同日破漁陽牧¶
<pb:KR4h0117_WYG_052-30b>¶
馬胡天晩移軍磧路長枕戈眠古戍吹角立繁霜歸老¶
勲仍在酬恩虜未㤀獨行過邑里多病對農桑雄劍依¶
塵槖隂符寄藥囊空餘麾下將猶逐羽林郎¶
　　　夜中得循州趙司馬侍郎書因寄囘使¶
瘴海寄雙魚中宵逹我居兩行燈下淚一紙嶺南書地¶
説炎蒸極人稱老病餘殷勤報賈傅莫共酒杯疎¶
　　　尋賈尊師¶
玉洞秦時客焚香映綠蘿新傳左慈訣曽與右軍鵞井¶
<pb:KR4h0117_WYG_052-31a>¶
臼隂苔徧方書古字多成都今日雨曽與酒相和¶
　　　題李沆林園¶
古巷牛羊出重門接栁隂閒㸔入竹路自有向山心種¶
藥齊幽石耕田到逺林願同詞賦客得興謝家深¶
　　　過司空曙村居¶
南北與山隣蓬菴庇一身繁霜疑有雪枯草似無人遂¶
性在耕稼所交惟賤貧何言張掾傲每重徳璋親¶
　　　春日過李侍御¶
<pb:KR4h0117_WYG_052-31b>¶
髙栁滿春城東園有鳥聲折花朝露滴潄石野泉清心¶
許陶令醉詩逢謝客呈應憐末行吏曽是魯諸生¶
　　　同薜存誠登栖嵓寺¶
衰蹇歩難前上山如上天塵泥來自晩猿鶴到何先萬¶
壑應孤磬百花通一泉蒼蒼此明月下界正沈眠¶
　　　泊楊子江岸¶
山映南徐暮千帆八古津魚驚出浦火月照渡江人清¶
鏡催雙髩滄波寄一身空憐莎草色長接故園春¶
<pb:KR4h0117_WYG_052-32a>¶
　　　送李端公¶
故闗衰草徧離别自堪悲路出黄雲外人歸暮雪時少¶
孤為客早多難識君遲掩淚空相向風塵何處期¶
　　　送何召落第歸蜀¶
褒斜行逺客棧道響危空路濕雲初上山明月正中水¶
程通海貨地利雜吳風一别金門逺何人復薦雄¶
　　　送元昱尉義興¶
欲成雲海别一夜夢天涯白浪緣江雨青山繞縣花風¶
<pb:KR4h0117_WYG_052-32b>¶
標當劇歩冠帶稱儒家去矣謝親愛知子髪已華¶
　　　落第後歸終南别業¶
久為名所誤春盡始歸山落羽羞言命逢人强破顔交¶
疎貧病裏身老是非間不及東溪月漁翁夜往還¶
　　　卧病書懐¶
苦心三十載白首遇艱難舊地成孤客全家賴釣竿貌¶
衰緣藥盡起晩為山寒老病今如此無人更問㸔¶
　　　送王錄事赴任蘇州¶
<pb:KR4h0117_WYG_052-33a>¶
古堤迎拜路萬里一㠶前潮作澆田雨雲成煮海煙吏¶
閒唯重法俗富不憂邉西掖今宵詠還應寄阿連¶
　　　慈恩寺石磬歌¶
靈山石磬生海西海濤平處與山齊長眉老僧同佛力¶
呪使鮫人往求得珠宂沈成綠浪痕天衣拂盡蒼苔色¶
星漢徘徊山有風禪翁静扣月明中羣仙下雲龍出水¶
鸞鶴交飛半空裏城精木魅不可聽落葉秋砧一時起¶
花宫杳杳響泠泠無數沙門昏夢醒古廊燈下見行道¶
<pb:KR4h0117_WYG_052-33b>¶
疎林池邉聞誦經徒壯洪鍾秘髙閣萬金費盡工雕鑿¶
豈如全質掛青松數葉殘雲一片峰吾師寳之夀中國¶
願同刼石無終極¶
　　　宴席賦得姚羙人拍筝歌¶
出簾仍有鈿筝隨見罷翻令恨識遲微收浩腕纒紅袖¶
深遏朱絃低翠眉忽然髙張應繁節玉指廻旋若飛雪¶
鳯簫韶管寂不喧繡幕紗牕儼秋月有時輕弄和郎歌¶
慢處聲遲情更多已愁紅臉能佯醉又恐朱門難再過¶
<pb:KR4h0117_WYG_052-34a>¶
昭陽伴裏最聪明出到人間纔長成遥知禁曲難翻處¶
猶自君王說小名¶
　　　難綰刀子歌¶
黄金鞘裏青蘆葉麗若剪成銛且翣輕氷薄玉狀不分¶
一尺寒光堪决雲吹毛可試不可觸似有䖝搜闕裂文¶
淬之㡬墮前池水焉知不是蛟龍子割雞刺虎皆若空¶
願應君心逐君指并州難綰竟何人毎成此物如有神¶
　　　早春歸盩厔舊居却寄耿拾遺緯李校書端¶
<pb:KR4h0117_WYG_052-34b>¶
野日初晴麥隴分竹園千畆鹿成羣萬家廢井生新草¶
一樹繁花對古墳引水忽驚氷滿澗向田空見石和雲¶
可憐荒歲青山下惟有松枝好寄君¶
　　　長安春望¶
東風吹雨過青山却望千門草色閒家在夢中何日到¶
春生江上㡬人還川源繚繞浮雲外宮闕參差落照間¶
誰念為儒逢世難獨將衰鬢客秦闗¶
　　　晩次鄂州¶
<pb:KR4h0117_WYG_052-35a>¶
雲開逺見漢陽城猶是孤㠶一日程估客晝眠知浪静¶
舟人夜語覺潮生三湘愁鬢逢秋色萬里歸心對月明¶
舊業已隨征戰盡更堪江上鼓鼙聲¶
　　　夜投豐徳寺謁海上人¶
半夜中峰有磬聲偶逢樵者問山名上方月曉聞憎語¶
下界林疎見客行野鶴巢邉松最老毒龍潛處水偏清¶
願得逺公知姓字焚香洗鉢過浮生¶
　　　詶李端公野寺病居見寄¶
<pb:KR4h0117_WYG_052-35b>¶
野寺鐘昏山正隂亂藤髙竹水聲深田夫就餉還依草¶
野雉驚飛不過林齋沐暫思同静室清羸已覺助禪心¶
寂寞日長誰問疾料君惟取古方尋¶
　　　長安疾後首秋夜即事¶
几重深鎖禁城秋月過南官漸映樓紫陌夜深槐露滴¶
碧空雲盡火星流清風刻漏傳三殿甲第歌鐘樂五侯¶
楚客病來鄉思苦寂寥燈下不勝愁¶
　　　至徳塗中書事却寄李僩¶
<pb:KR4h0117_WYG_052-36a>¶
亂離無處不傷情况復看碑對古城路繞寒山人獨去¶
月臨秋水雁空驚顔衰重喜歸鄉國身賤多慚問姓名¶
今日主人還共醉應憐世故一儒生¶
　　　哭司農苗主簿¶
原頭殯御繞新營原下行人望哭聲更想秋山連古木¶
唯應石上見君名¶
　　　逢病軍人¶
行多有病住無糧萬里還鄉未到鄉蓬底哀吟古城下¶
<pb:KR4h0117_WYG_052-36b>¶
不堪秋氣入金瘡¶
　　　春日憶司空文明¶
桃李風多日欲隂百勞飛起落花深貧居静處難逢信¶
知隔春山不可尋¶
　　　曲江春望¶
翠黛紅妝畵鷁中共驚雲色帶微風簫管曲長吹未盡¶
花南水北雨濛濛¶
　石倉歴代詩選巻五十二¶
