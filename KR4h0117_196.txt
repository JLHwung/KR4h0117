# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.819331
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百九十六
<pb:KR4h0117_WYG_196-1a>¶
欽定四庫全書¶
　石倉歴代詩選巻一百九十六¶
　　　　　　　　　　　　明　曹學佺　編¶
　宋詩七十三¶
　　黄公度¶
　　　癸亥秋行縣夜寓下生院倦甚慨然有歸歟之¶
　　　　興戯用壁間韻以盟泉石¶
何須輪擁朱不願佩懸玉青山得去且歸去謀生待足¶
<pb:KR4h0117_WYG_196-1b>¶
何時足林間招提金碧開門外過客誰能來桂華落盡¶
無人問古牆秋逕生青苔舊山泉石故應好莵裘不營¶
亦可老此身已與三徑期未分淵明迹如掃¶
　　　鳥影度寒塘¶
秋色滿瀟湘天寒𤣥鳥翔數聲離疊嶂片影度横塘風¶
翮搏寥廓煙蹤入𣺌茫乍随萍荇没還共水雲長冷浸¶
千尋碧斜侵兩岸霜凝眸西塞逺幾㸃帶殘陽¶
　　　仙霞道中阻雨¶
<pb:KR4h0117_WYG_196-2a>¶
薄暮雨霏霏歸心恨不飛客程三日阻家舍半年違澗¶
澁水爭道山空雲觸衣憑誰洗光手取出太陽輝¶
　　　過使華亭悼七友(縁赴試漕臺/覆舟于此)¶
惡石亂崢嶸胡為君此行功名成底事舟檝悮平生天¶
逺寧容問灘流本自鳴林猿如㑹意故作斷腸聲¶
　　　奥村晩望¶
山逐寒雲斷天随暮靄低稻畦迷上下樵徑自東西故¶
國存書劍他鄉咽鼓鼙涓埃期補報未敢卜幽棲¶
<pb:KR4h0117_WYG_196-2b>¶
　　　初秋夜坐¶
納凉北窗下景象有餘清林暝惟螢影庭幽賸竹聲語¶
闌驚坐乆露重覺衣輕不寐饒詩思徘徊參斗横¶
　　　和徐子由題晝寂軒¶
木落孤城逈苔封古寺深結廬依近地隠几愜幽心細¶
草秋仍緑脩篁晩更隂紅塵門外路六轡漫如琴¶
　　　庚申元日¶
繭足度殘臘回頭又一年文書疎病眼事業付髙眠盥¶
<pb:KR4h0117_WYG_196-3a>¶
櫛從朝懶衾裯覺夜便南鄰競春色車馬日喧闐¶
　　　家僮歸得王慶長宓消息知留浙中秋舉¶
倦僕去復返憐君歸未能吟餘幽砌月夢破短檠燈地¶
僻人稀到書成雁莫憑秋風霜翮徤天末看飛騰¶
　　　乆不得浙耗¶
獨酌澆愁酒慵翻信手書折腰行俗吏投足且吾廬嵗¶
月鶯聲老江湖雁影疎依棲五侯第旅食近何如¶
　　　苦熱¶
<pb:KR4h0117_WYG_196-3b>¶
玉井晨不冷茅簷午欲焚月揺看畫箑榴吐認紅裙逈¶
野都如火竒峰空自雲衣巾負芒刺曝背有人耘¶
　　　返照¶
返照隠西山煙村一水間路長人自急林暮鳥知還楓¶
巷秋常掃蓬門夜不闗風塵猶劇盗嵗月但催顔¶
　　　倚薄¶
茅簷供倚薄藜杖任扶携天入平蕪濶山含宿靄低樹¶
聲風曲折野色晚凄迷容易營生事秋田稻欲齊¶
<pb:KR4h0117_WYG_196-4a>¶
　　　閒居¶
一水逺能白羣山隂更青靜憐風細細閒任雨㝠㝠春¶
色供多病時情畏獨醒平生憂國意客至問朝廷¶
　　　和鄭叔友厚題真如¶
南郡趨新幙微官愧野人客懐投寺晩歸夢到家頻嵗¶
月看蓬鬢塵埃聽葛巾相随一杯酒且慰百年身¶
　　　三月三十日郊外即事¶
雨積稻畦白晴添麥壠黄野橋排雁齒山路轉羊腸鳥¶
<pb:KR4h0117_WYG_196-4b>¶
語有時好田家随事忙一年春盡日身迹更他鄉¶
　　　壬戍中秋沿檄行縣與龔實之同宿于琴泉軒¶
揺落江城暮招提訪舊遊泉聲終夜雨竹影一絃秋露¶
湛衣裳冷山空枕簟幽故人憐寂寞抱被肯相投¶
　　　晩泊桃源驛奉懐幕府諸公¶
下馬泊孤亭人煙接古城半村留晩照萬壑送秋聲風¶
月思𤣥度文章愧長卿桃源何處在山驛至今名¶
　　　題凉峯¶
<pb:KR4h0117_WYG_196-5a>¶
倚杖清秋逺彈琴白晝長笙簫離館廢雲木晩峯凉徃¶
事空流水歸心滿夕陽相逢惜分手珍重故人觴¶
　　　題定光寺¶
為憐山色淨百里赴幽期疊嶂生寒早脩林出日遲年¶
華空晼晩時事竟艱危咫尺故園在題詩有所思¶
　　　過白衣莊¶
草樹天邉碧溪流雨外渾僕夫經燕岫筋力盡龍門斜¶
日當幽徑輕風度晩村築場茅屋底約畧似東屯¶
<pb:KR4h0117_WYG_196-5b>¶
　　　除夜¶
暮景流年速寒燈照夜長艱危仍薄宦時序更他鄉雪¶
暗吴宫下春歸越嶠傍明朝對佳節無處覓椒觴¶
　　　題方民瞻愷草堂¶
結宇囂塵外寓形天地間幽懐付松菊髙卧對雲山門¶
巷來人少琴書竟日閒可憐朝市客名利損朱顔¶
　　　冬日道間¶
嵗熟牛羊飽村寒鳥雀呼霜餘山骨露水落澗毛枯歸¶
<pb:KR4h0117_WYG_196-6a>¶
艇收漁網行人問酒壚微軀任南北未覺旅懐孤¶
　　　喜雨¶
皇天嗇甘澤為農生理休哀哉桑麻瘁得意蓬蒿稠一¶
夜簷溜雨曉屋喧鳴鳩驚濤注空壑秀色溢平疇田舍¶
無宿儲及此寛百憂陌上誰家郎惟恐阻春遊¶
　　　和龔實之茂良聞敵人敗盟¶
請纓未繫單于頸置火須然董卓臍列郡奔馳喧羽檄¶
聖朝哀痛下芝泥盟寒闗隴無來使春晩江淮有戰鼙¶
<pb:KR4h0117_WYG_196-6b>¶
十載枕邉憂國淚不堪幽夢破晨雞¶
　　　和宋永兄詠荔支用東坡刑字韻¶
脩竹繁隂覆緑萍壓墻朱實鬬星星明珠落掌驪龍睡¶
丹殻歸盤白馬刑曽指畫圗誇北客仍看喜色動南溟¶
可憐傖父流涎乆何日烏山始一經¶
　　　次韻陳宜中携詩見訪¶
朝來乾鵲啅簷牙昨夜燈開送喜花好事寧期貴公子¶
携詩肯訪野人家客愁到此逢寒食薄宦羈人屢嵗華¶
<pb:KR4h0117_WYG_196-7a>¶
載酒他年問竒字故園歸去老桑麻¶
　　　至日戯題天福寺¶
去年至日老夫家呼兒具酒對梅花今年至日空奔走¶
豈止無花亦無酒薄宦驅人無已時客懐牢落强裁詩¶
君不見杜陵老詩伯年年至日長為客¶
　　　次韻宋永兄春日放言寄秉彛廣文兄¶
君不見邉孝先才得午枕一覺眠便遭弟子嘲便便又¶
不見馬季長横經髙堂坐絳帳背後女樂盈妖妍青春¶
<pb:KR4h0117_WYG_196-7b>¶
一去少者老白髪不分愚與賢刻苦要稱天下士何如¶
落魄地行仙東風來習習新月照娟娟若逢花解語須¶
用酒為年¶
　　　秋夜獨酌¶
溪山態足身無事天地功深嵗有秋投老相從管城子¶
平生得意醉鄉侯捲簾清坐月排闥横笛誰家風滿樓¶
可是離人更遺物自縁身世兩無求¶
　　　李園招陳彦招同飲¶
<pb:KR4h0117_WYG_196-8a>¶
稻粱粗飽任紛紛鴻鵠低徊雞鶩羣萬里歸心閩嶠月¶
十年羈夢瘴溪雲隣諳好事頻賒酒家不全貧肯賣文¶
未用天涯歎離索開樽滿意説榆枌¶
　　　早春紅梅盛開有感¶
不與雪霜分素艷却随桃杏競芳辰自知孤潔羣心妬¶
故着微紅伴早春¶
　　　白沙夜聞灘聲¶
錯認松風萬壑傳仍如急雨碎池蓮青燈孤館元無寐¶
<pb:KR4h0117_WYG_196-8b>¶
况復溪聲到枕邉¶
　　　題須江驛詩後¶
歸來已負百花期閒拂塵埃看舊詩極目平蕪二千里¶
鄉心惟有杜鵑知¶
　　　贈延福端老¶
我來欲問小乗禪慚愧塵埃未了縁忽憶去年秋夜話¶
共聽風雨不成眠¶
　　　題潮陽石塔寺¶
<pb:KR4h0117_WYG_196-9a>¶
投檄真成出瘴鄉籃輿漸喜到僧坊長風解事吹江雨¶
乞與行人五月凉¶
　¶
　¶
　¶
　¶
　¶
　¶
<pb:KR4h0117_WYG_196-9b>¶
　¶
　¶
　¶
　¶
　¶
　¶
　¶
　石倉歴代詩選巻一百九十六¶
