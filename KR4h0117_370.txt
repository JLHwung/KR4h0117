# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.910324
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百七十
<pb:KR4h0117_WYG_370-1a>¶
欽定四庫全書¶
　石倉歴代詩選巻三百七十¶
　　　　　　　　　　　　明　曹學佺　編¶
　明詩次集四¶
　　鄭闗¶
　　　雨夕同諸公夜飲¶
萬竹絓飛雨流雲来逺天髙陽久寂寞客至張華筵逹¶
士不惜醉暢飲清風前陰壑度𤣥籟寒聲應鳴絃不盡¶
<pb:KR4h0117_WYG_370-1b>¶
眼前歡别後空悽然狂歌馬公子逹曙未能眠¶
　　　題南澤湖别業艸亭¶
家居無四隣遶屋清湖水潭花共谷鳥相對衡茅底樵¶
唱篴邊聞漁歌鏡中起麥圃秋既成𤓰田旦猶理時與¶
休芸人同歸竹林裡門閒吏不過黍熟酒還㫖自是羲¶
皇民吾當慎終始¶
　　　晚坐西園翫月懐孫景大¶
庭前嘉樹林夕鳥時驚聒遥聞精舍鐘杳靄空中發門¶
<pb:KR4h0117_WYG_370-2a>¶
閒草木長雨過莓苔滑空園散玉露碧海生華月獨此¶
對清輝憐君向天末¶
　　　得石寳山喜而賦¶
我懐出塵想久為形役侵未能脱畧去汨汨勞此心昨¶
日買溪園松栢森成林從茲謝流俗結屋青雲岑九日¶
休沐来黄花正垂金採掇興無限臨風聊自斟時有還¶
山雲悠悠浮我襟昔聞羽僊人駕鹿茲登臨飈輪去已¶
久天路空難尋徒餘舊遊處石室莓苔深雖無丹砂訣¶
<pb:KR4h0117_WYG_370-2b>¶
庶可投吾簮¶
　　　題幻居上人白蓮¶
凉生玉井沈露滴金池冷虚蟾與素魄净立白雲迥微¶
香散客纓止水通禪境忽憶東林人臨流發深省¶
　　　題楓林送别圖¶
白日行青天流雲散霞浦秋聲何處来散入楓林樹客¶
裏送行舟沙頭飲樽俎孤帆去漸遥暝入長江雨日暮¶
更相思空山但凝佇¶
<pb:KR4h0117_WYG_370-3a>¶
　　　賦得武夷山送陳孟敷之三衢¶
亭亭溪上峯彩翠亂晴日竒崖與恠壑杳靄看無極寒¶
渠石瀨潄野逕煙蘿宻猿響夕陰沈松鳴夜風疾傳云¶
羽仙客昔此鍊金液鶴駕雖已遥空壇想行跡蒼然舊¶
臺觀冷落依泉石丹光晴更發紫氣朝還集九曲别時¶
多慿君訪寥閴¶
　　　送王中美之京¶
魯酒三百杯送行莫匆匆酣歌擊劍起逸氣如長虹昔¶
<pb:KR4h0117_WYG_370-3b>¶
作魯諸生結交盡豪雄黄金不足惜對客囊屢空早讀¶
五車書作賦文尤工今年見天子拜舞明光宫盛世夙¶
重才恩波賜無窮長鯨跋錦浪勺水焉能容臈月河上¶
别雪花舞迴風行扳越城栁醉度呉門鐘雖云隔雲泥¶
耿耿心猶仝顧我草澤居生計如飛蓬終當拂羽翰萬¶
里来相從誰能事章句白首卧雲松¶
　　　山行有感¶
北邙多舊墓苔石侵枯骨借問葬者誰云是李與霍英¶
<pb:KR4h0117_WYG_370-4a>¶
名邁千古此際何汨没一日掩泉扃萬事從此歇人生¶
天地間百嵗猶倉卒誰能脱于斯多謀信為拙¶
　　　夏夜南湖庄上寄趙迪¶
積雨帶逺樹楚天来暮雲疎鐘隔野寺杳靄空中聞相¶
思慼我懐草根蟲又喧何由了終夕默坐空消魂¶
　　　咏窗竹寄姬墨生¶
莫種楊栁枝秋来已衰老野花雖媚人能得幾時好竹¶
葉真可愛盤根滿庭内衆芳揺落時青青色猶在晴㸔¶
<pb:KR4h0117_WYG_370-4b>¶
翠欲流靜對虚堂幽初傳嶰谷種便得瀟湘秋俗人愛¶
桃李却笑誰知已虚心猶見猜守節空如此桃李榮春風¶
此君羞與同從来共霜霰獨有南山松¶
　　　暇日南湖庄上¶
門逕絶車塵惟聞沙鳥語誰識忘機人山間坐朝暮㝠¶
探𤣥妙理始得靜中趣南風吹雨来颯爽溪頭樹白鷗¶
知我閒相㸔不飛去¶
　　　題秋江送别圖¶
<pb:KR4h0117_WYG_370-5a>¶
美酒雙玉壺沙頭送行客處處蘆花風寒江秋水白落¶
日下長空返景明石壁去去入煙霞相思楚天隔¶
　　　塞下曲¶
單于入我疆涉河與之戰殺氣塞馬蹄胡霜割人面大¶
風起沙塵兩軍不相見思報明主恩豈知命如線天驕¶
今已平歸奏甘泉殿¶
　　　夜宿超山蘭若贈一中上人¶
衲衣住在東林久蹤跡人間往来少碧草閒依石砌深¶
<pb:KR4h0117_WYG_370-5b>¶
蒼苔日染松闗厚薄暮時逢上客過吟詩對酒復如何¶
山中無復可乗興蘿月紛紛窗外多¶
　　　賦得萬松嶺送陳孟誠之京¶
呉門一道通幽谷昔種青松作喬木逕裏從教野鳥啼¶
林間判與歸雲宿寂寂那知幾度春蒼皮剥落勝龍鱗¶
飛花暗度樵人隧落葉常隨過客輪今日旗亭送君去¶
去時雪滿松間路牢落無懐故國秋蒼茫正值青雲曙¶
嶺頭雪霰已紛紛最喜青青自拂雲臨歧何必攀楊栁¶
<pb:KR4h0117_WYG_370-6a>¶
折取松枝可贈君¶
　　　賦得滄浪磯送程秀才之春官¶
無諸古城知幾代舊跡荒凉盡更改祗今落日湖水濱¶
獨有滄浪釣磯在猿鳥紛紛竟若何昔人不見今人過¶
飛花故向灘頭落積蘚空餘石上多今日擕壺對清泚¶
秣陵此去應千里渭北空傳古有人時明應卜誰過子¶
磯下悠悠足鯉魚願君此去莫踟躇明年試㸔桃花水¶
會向龍門逹素書¶
<pb:KR4h0117_WYG_370-6b>¶
　　　送丘良¶
東園桃李寒未開蒼苔委落惟江梅臨歧無復可乗興¶
為君直倒青霞杯扁舟遥指金陵路轉棹迴橈不知處¶
徒將别思作春雲日夜微茫送君去白玉神州應早過¶
到来正喜值春和香浮寳樹花能語日照瓊樓鳥解歌¶
建業横開五雲裏鍾山石城相對起秀色朝含紫氣髙¶
連天亘日迴千里今日官亭手暫分無勞躑躅嘆離羣¶
羡君拂袖青天去予亦還山謝白雲¶
<pb:KR4h0117_WYG_370-7a>¶
　　　狂客歌贈陳叔晦¶
狂客何處人呉航最佳士朝傾美酒三百杯夜讀遺編¶
數千字有時相見粤城東入門慷慨氣如虹黄金不惜¶
贈知己白眼已素輕王公醉来下筆如濤㵼舞鳳騰虬¶
恣揮洒論俠時時叱武陽摛文往往凌司馬我亦疎狂¶
今更癡吟詩作賦欲奚為且須沽酒與君酌世上悠悠¶
那得知¶
　　　山水障歌¶
<pb:KR4h0117_WYG_370-7b>¶
天下丹青誰最竒昔有鄭䖍與祁岳觀兹毫素妙有神¶
不是良工豈能作杳靄川原逺莫分孤絃暝戛春江雲¶
人間翰墨不易得此物當時誰贈君遥㸔浦口千重樹¶
颯遝常疑致風雨寓目蒼茫似武陵致身恍惚如天姥¶
獨牧原頭是阿誰終朝默默竟奚為早將扣角商歌奏¶
須載齊侯車後歸¶
　　　題方用方林塘幽趣圖¶
何處發清興林塘横絶標羡君林塘有幽趣為君醉作¶
<pb:KR4h0117_WYG_370-8a>¶
林塘謡我為林塘吟爾得林塘樂長風捲雨白日来池¶
瀑淙淙向人落三峽長江動地迴揺波轉汐送林隈當¶
窗屴崱翠可愛百尺芙蓉天外開寒梅水竹連芳野鸂¶
鶒鳬鷖滿沙墅豐草能為冬夏青飛雲不管晨昏度坐¶
来谷籟飄林樾清景令人爽毛骨為君去此謝浮名還¶
山却掃林塘月¶
　　　代黄子齊賦送潘彦時¶
逺别與近别冷然同此心君為金馬賦我作還山吟還¶
<pb:KR4h0117_WYG_370-8b>¶
山却弄清潭月雅興平陵為君發飛觴展席送浮雲萬¶
里闗山坐超忽青草堤邊春事賒江城落日更鳴笳鄉¶
心歴亂悲歸雁别思蒼茫起暮鴉㸔君折桂人爭美慷¶
慨何曾戀鄉里髙步青雲不可攀遥飛玉珮誰堪比蘿¶
逕蕭蕭祗自歸吟詩作賦復奚為年過半百已如此心¶
事悠悠君始知¶
　　　寄思復王隠君¶
百甕山家酒恒供野客過興来還倒屐醉後即長歌林¶
<pb:KR4h0117_WYG_370-9a>¶
鶴窺人下山雲入户多别離成累月五栁復如何¶
　　　送王生奉親之松江¶
玉壺沽美酒江上送君行竹塢今朝别松門幾日程三¶
神瞻日近五兩逐風輕戲綵餘清暇緘書慰别情¶
　　　送陳文叔嵗貢之京¶
朔雪曉猶急山風夜更嚴扁舟留郭泰祖席醉江淹詩¶
為故人作愁因才子添明朝回首處林月共纎纎¶
　　　題衡山寺壁¶
<pb:KR4h0117_WYG_370-9b>¶
暫辭城郭去杳杳入藤蘿海氣連空迥嵐光拂樹多鳥¶
啼山客醉葉動野猿過向夕聞清磬其如客思何¶
　　　送林文節¶
長歌祖席對斜暉座上人人愛陸機春色漸生江樹變¶
河氷初泮客帆歸青雲有路㸔先逹白社何人恨獨違¶
今日與君須盡醉明朝相憶謾沾衣¶
　　　問周𤣥病¶
知君林卧復如何門對寒塘水自波宋玉也知愁不免¶
<pb:KR4h0117_WYG_370-10a>¶
長卿自覺病偏多髙林葉下驚秋早故宅梁空恐鵩過¶
明日相期問丹訣休令嵗月久蹉跎¶
　　　題南湖别業壁¶
家住南湖湖水曲依稀好似浣溪頭黄蘆葉暝常知雨¶
苦竹叢深畏及秋日下漁樵煙際返夜深河漢鏡中浮¶
莫嫌僻處多蕭瑟野性時時好狎鷗¶
　　　寄王孟揚¶
憐君失路嘆多歧歸去龍山掩舊扉鑿石旋開行藥圃¶
<pb:KR4h0117_WYG_370-10b>¶
采荷新製釣魚衣衡門草發知春換埜逕鶯啼見客稀¶
林下想應多寂寞秋風蕭颯入庭闈¶
　　　寄趙景哲¶
卧病經時獨掩扉閒身漸覺世相違驚魂恐與秋雲㫁¶
衰鬂愁為暮葉稀滿逕蒼苔誰曳屐一庭芳艸自蹇幃¶
登臨是處多清興肻念文園淚濕衣¶
　　　挽任本逹¶
陸沈誰道聖明朝老向窮途怨未消荒塜已無行客弔¶
<pb:KR4h0117_WYG_370-11a>¶
詩魂徒有故人招臨風倚劍腸堪㫁月落空梁夢漸遥¶
從此不須頻北望嶺猿江樹日瀟瀟¶
　　　山水圖¶
雲来雙岫陰鳥下千林晚恍惚月明時扁舟輞川返¶
　　　三生石上圖¶
三生意已傳一曲歌還歇何物識同心西山舊蘿月¶
　　　山居¶
青山行處好緑水望中深欲問忘機事浮雲與客心¶
<pb:KR4h0117_WYG_370-11b>¶
　　　鸂鶒¶
不與鴻雁翔難為鳳凰侣只逐雙鴛鴦沙頭宿寒雨¶
　　　題翠竹黄鶯圖¶
微風響翠雲宿漏驚黄鳥夢裏一聲聞月殘碧紗曉¶
　　　竹枝詞戲贈丘茂本¶
欲捲珠簾却下鈎愁来莫倚最髙樓堤邊幾許垂楊樹¶
不為儂郎繫去舟¶
　　　送馬自牧南游清漳¶
<pb:KR4h0117_WYG_370-12a>¶
故國春還草木深百壺長擬共登臨如何此際翻成别¶
碧海春雲日夜心¶
　　　送周又𤣥¶
伯勞飛燕苦西東載酒㸔雲幾日同别後相思君識否¶
㫁腸多在雨聲中¶
　　　竹枝詞三首¶
幾度秋風嘆獨居羞將蛺蝶綉羅襦南来萬㸃千行雁¶
不寄儂郎一字書¶
<pb:KR4h0117_WYG_370-12b>¶
强来梳洗倦還休説着西湖只淚流誰道荷花不如妾¶
開時猶得近郎舟¶
十二灘頭水拍天千山陰雨萬山煙自從一值風波惡¶
不敢回頭望客船¶
　　附鄭閻(字公望闗之弟/所著有抑齋集)¶
　　　懐林鴻¶
寒月照古樹朔風吹城樓如何咫尺居致我千里愁俯¶
景暫自遣浩歌無與酬思君若逝水旦暮長悠悠¶
<pb:KR4h0117_WYG_370-13a>¶
　　　題山水圖¶
迢迢江上雲杳杳雲邊樹雲光與樹色染映如朝霧泉¶
響巖壑秋帆歸海天暮恍惚月明時輕舟浣溪渡¶
　　　題髙四友竹軒¶
東林有修竹茂宻成幽林聲寒嶰谷雨色暗湘江陰勁¶
節金石操虚中天地心故兹耿介士托交良獨深願言¶
慎終始永與同冲襟¶
　　　題賓月樓贈陳伯煒¶
<pb:KR4h0117_WYG_370-13b>¶
樓居有仙客恥交時俗流仰尋霄漢上逺與明月儔月¶
色自圓素氷懐㝠相投於焉悟消息永結忘情遊¶
　　　寒食冩懐¶
岑居對寒食遣懐出郊墅纍纍陌上墳宿草添新土却¶
望故山松寥寥邈何許念彼松下人心悲淚如雨¶
　　　登小孤山¶
羣峰若龍馳一峰出雲表壯觀天地間孤髙海門小停¶
舟恣登臨騰身過飛鳥却望大孤山濛濛在㝠杳¶
<pb:KR4h0117_WYG_370-14a>¶
　　　懐宻齋王偁¶
豐城有寳劍棄置歸泥沙神物縱淹鬱鋒芒詎生瑕精¶
氣射牛斗誰能辨莫邪雷張去巳逺終恐沈光華¶
　　　感遇¶
瑶臺有孤鶴脩潔仙中禽本與鳳鸞偶翻為鷄鶩尋榖¶
食頗自恥松棲亦何心徘徊失所止惆悵誰能禁引領¶
望徒侣茫茫𤣥圃深徒鳴九臯逺孰賞凌空音俯仰再¶
三嘆凄然沾素襟¶
<pb:KR4h0117_WYG_370-14b>¶
泣玉願一顧投珠難至前中山未見與直道皆徒然君¶
子恥自獻逹人甘棄捐衡門有遺叟千載髙其賢¶
　　　題環青樓¶
轅丘之子神仙客暫向人間寄踪跡紫綬金章意不趨¶
白雲芳樹情偏惜舊構危樓野水邊青松翠竹滿樓前¶
寒光靜遶湘簾碧暝色縈迴翠黛連望極滄洲幾千里¶
疊嶂微茫鳥邊起倚檻朝㸔出岫雲開門日對懸崕水¶
予亦牽纓未得過此時風物更如何與君欲畢登臨興¶
<pb:KR4h0117_WYG_370-15a>¶
獨有陶潛歸去歌¶
　　　題東山草堂¶
山中幽人愛幽獨逺搆茒廬傍崕石雲邊靜掩半窗閒¶
簾外長凝數峯碧佳致應知勝輞川石橋花竹漫相連¶
閒心久已狎魚鳥落日更聴鳴風泉别後君還幾回首¶
茂陵仙客深知久興来筆下自縱横却掃雲山繫君肘¶
予亦常留棲遁懐見此令人心孔開何當拂袖同歸去¶
與汝日醉眠蒼苔¶
<pb:KR4h0117_WYG_370-15b>¶
　　　清泠臺¶
髙臺臨絶頂我輩此時過落景空山滿秋聲晚樹多宿¶
雲依澗集野鳥向人歌薄暮歸城市塵氛奈若何¶
　　　登鼓山寺¶
冠盖臨清境攀躋契夙心懸崖宜逺望邃谷恣幽尋石¶
徑蒼苔合珠林古木陰㫁煙行處濕落葉坐来深秋色¶
連雲暝鐘聲與日沈不知滄海外誰伴羽仙吟¶
　　　九日登髙懐公啓公立二先兄¶
<pb:KR4h0117_WYG_370-16a>¶
凄凉心緒正堪憐此日登臨倍愴然無復謾題鸚鵡賦¶
有懐空咏鶺鴒篇煙林葉落深秋後蘿逕猿聲向夕邊¶
浮世幾經人事變惟餘山色自年年¶
　　　重九前一日期同社登烏石山¶
世事悠悠等逝波休教清景任蹉跎百年幾遇㸔山興¶
九日還同載酒過挂月臺前雲可席宿猿洞口鳥能歌¶
羣公自有飄然興謾説㕘軍逸氣多¶
　　　釣龍臺懐古¶
<pb:KR4h0117_WYG_370-16b>¶
無諸宫殿粤江隈千古登臨愴不回逐鹿已成今日夢¶
釣龍空有舊時臺潭雲片片將秋落山色蒼蒼拂曙開¶
世事升沈何足問且乗清興共銜盃¶
　　　挽鳴秋山人¶
白湖小隠入雲間憶絶心知淚自&KR1008;花逕鳥歸春正好¶
衡門人去晝常闗新詩空有澄江句問字惟因載酒還¶
舊業荒凉偏可恨蕭蕭煙雨閉青山¶
　石倉歴代詩選巻三百七十¶
