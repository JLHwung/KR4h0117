# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:19.452251
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百八十六
<pb:KR4h0117_WYG_386-1a>¶
欽定四庫全書¶
　石倉歴代詩選巻三百八十六¶
　　　　　　　　　　　　明　曹學佺　編¶
　明詩次集二十¶
　　王越¶
　　　榆林送武靖侯趙公還京¶
古人一日别常懐千里思况在天之涯而與君相離風¶
寒嵗云暮夜永雞鳴遲悠悠行路難苦樂心自知人生¶
<pb:KR4h0117_WYG_386-1b>¶
如浮雲聚散安可期君歸日以逺我歸當何時豈不念¶
鄉國顧此王事縻霜月滿孤城照見遊子悲¶
　　　中秋對月用孟浩然韻¶
明月下空庭清光寒不濕褰簾坐未久忽見飛螢入客¶
懐寂無聊何處砧聲急對酒不成吟起向西風立¶
　　　偶出¶
客况久岑寂薄言試春遊草色漫成緑野塘新水流閒¶
雲自來往落日山光幽時景不待人中有千古愁古人¶
<pb:KR4h0117_WYG_386-2a>¶
去不返今人空白頭兹懐眇難語惆悵歸未休¶
　　　酷暑¶
祝融鞭起火龍怒赤尾搖空掃雲霧海波萬丈煎欲乾¶
五嶽查滓碎如蠧徙薪移突竟無功爛額焦頭肯相顧¶
封姨忍氣莫敢嘘阿香停車莫敢度玉皇深拱九霄宫¶
此患如何猶不悟昨日我從天上來便欲還從天上去¶
去時直造玉皇前伏願傾心細陳訴願驅祝融鞭火龍¶
好把隂陽再調䕶我歸奚用借天瓢手挽銀河顛倒注¶
<pb:KR4h0117_WYG_386-2b>¶
洗清寰宇息風煙大使蒼生䝉雨露¶
　　　題蠲上人畫¶
好山萬仞高挿空羣峯並列青芙蓉大峯突兀如盤龍¶
小峯箕踞如蹲熊峯頭雜樹亂如草凌霄獨立蒼蒼松¶
松南小逕通幽谷谷口翛翛數椽屋踈籬影射夕陽紅¶
虚牖光搖流水緑山中屋貯山中雲山中雲卧山中人¶
山中之人愛明月夢想清光眠不得起來行過曲欄干¶
石上呼童掃殘葉清風兩袖吹欲飛瓦鼎時燒紫檀屑¶
<pb:KR4h0117_WYG_386-3a>¶
舉頭竊語問嫦娥爾好叮嚀為儂説𤣥霜舂粉幾宵殘¶
霓裳舞破何時徹夜寒語罷寂無聞但見滿天秋露白¶
露華零落天將曉轉聽嫦娥聲悄悄胸中别有一般情¶
紫雲恒注爐煙裊¶
　　　走筆送謝大叅¶
捲地風寒聲冽冽夜深吹落闗山雪夫君何者逺相過¶
一片氷花凍髯結便呼斗酒澆離腸談笑氣吞湖海熱¶
三十年來契濶情無端又作匆匆别屈指長安多故人¶
<pb:KR4h0117_WYG_386-3b>¶
見君應問天涯客為言兩鬂已婆娑獨有此心猶似鐵¶
吁嗟我老不足憐塞上征夫淚成血¶
　　　遊靈巖寺¶
前峯俯伏如象卧後巖蹲踞如獅坐東南朝拱朗公山¶
路接鷄鳴寨下過中間掩映梵王宫五花寳殿高玲瓏¶
石門深鎖觀音洞峭壁斜生摩頂松松枝遙指天門樹¶
老禪創始開山處面前湧出甘露泉流漿香積厨房去¶
香積厨中杖錫泉黄龍白鶴相通連又添平岸池頭水¶
<pb:KR4h0117_WYG_386-4a>¶
浄洗菩提種福田一重流水一重竹竹編盡是山僧屋¶
上方下界知幾重銀杏紅椒滿空谷山僧汲水煮新茶¶
茶罷焚香看佛牙莫言此事為虚誕請君更問鐵袈裟¶
　　　晚翠軒枇杷¶
軒前翠樹凌秋風翠色飛入軒之中固非先零之蒲柳¶
亦豈早彫之梧桐竒材乃是盧家果碧玉枝頭琢成顆¶
清氣吹寒上畫屛隔窓影亂香雲朶霜花染作黄金丸¶
飲餘酒渴詩喉乾醉拍欄干飽風味笑殺世間梅子酸¶
<pb:KR4h0117_WYG_386-4b>¶
晚翠遲遲猶晚節吾儒對此心如鐵還當洗眼看蒼松¶
嵗暮空山卧氷雪¶
　　　楊白花¶
楊白花别來久一杯空負花前酒東風吹去落誰家江¶
北江南重回首楊白花今在否春色無情燕無偶水逺¶
山長歸不歸離魂化作臨歧柳¶
　　　詩送友人周宗大¶
霜月照孤鴻春堂語雙燕别來今幾年偶爾復相見相¶
<pb:KR4h0117_WYG_386-5a>¶
見渾疑夢寐中故交話舊情無窮歡情極兮忽長嘯滿¶
天颯颯生清風可憐相見未能久無奈匆匆又分手臨¶
岐把袂且談詩寜用尋常一杯酒¶
　　　金臺别意¶
黄金臺上西風起白雁呌霜天似水風外塤箎吹别離¶
一聲散入秋雲裏璞玉渾金好弟兄閩南奎璧兩星明¶
阿兄大力抗嵩華簡拔人物司銓衡弟居湖海享清福¶
萬里來同姜被宿贏得世間無事官神仙不食朝廷禄¶
<pb:KR4h0117_WYG_386-5b>¶
歸思吟情攪肺肝醉呼斗酒催征鞍小窓後夜聽春雨¶
喚醒紫荆花夢寒¶
　　　送許節之還寜陽¶
濼源門外東風暖嫩染鵞黄柳絲短小雨乍晴香霧消¶
鶯聲滿樹清如筦感時又度一畨春年去年來頻送人¶
不覺朱顔鏡中老春光又逐少年新世路悠悠祇如此¶
眼中誰是竒男子若將杯酒比離情深似大明湖裏水¶
多君思我我思君那忍相逢手更分歸到寜陽花正發¶
<pb:KR4h0117_WYG_386-6a>¶
彩衣舞破東山雲¶
　　　酒酣贈海静之¶
我放歌君進酒酒到莫停手聊寛錦繡腸小試談天口¶
一飲三百杯再飲五六斗胸中不平氣散作風雷吼此¶
是宜城令尹海静之曽在玊皇殿前走君進酒聽我歌¶
等閒莫負金叵羅閒日少忙日多古來豪傑俱消磨百¶
嵗光隂一擲梭人生不飲將如何¶
　　　挽李府丞¶
<pb:KR4h0117_WYG_386-6b>¶
烏夜啼愁殺人燈已昬啼轉頻啼落燕山五更月遊子¶
聞之淚成血不盡空林返哺恩嗚嗚啼到何時歇一聲高¶
一聲低滿天涼露風凄凄愁殺人烏夜啼¶
　　　行路難¶
北人快騎馬南人快使船馬蹶太行上舟覆瞿塘前争¶
如山翁煖土炕不怕高山與風浪¶
　　　次林員外新店驛壁間三首¶
諫書佛骨表滇海即潮州正氣三千丈斯文第一流故¶
<pb:KR4h0117_WYG_386-7a>¶
交無客送公道有人留慨想逢迎輩聞風死亦羞¶
漫漫南去路随處紀山川齊魯雲連樹秦淮水接天烏¶
栖吳苑月人牧楚陵煙莫道交州逺姚安已近邊¶
道經新店驛夢落楚山中王化雖無外鄉音較不同石¶
屛清入畫水鏡浄涵空回首南天逺三呼祝聖躬¶
　　　小亭雜詠三首¶
草屋壓雲低催詩雨滿畦傍牆縁土狗隔水呌田雞山¶
逼嵐光重門幽草色齊東風吹不起香浸落花泥¶
<pb:KR4h0117_WYG_386-7b>¶
小園通曲逕野趣浩無涯藜杖分開草芒鞋印破沙一¶
聲送春鳥千片舞風花坐久詩喉渴呼童旋煮茶¶
心閒塵慮少耳静市聲稀連日雨初霽滿天雲正飛樹¶
低行碍笠苔厚坐沾衣徙倚無窮思斜陽倦鳥歸¶
　　　春曉¶
曉起思依依問春春欲歸酒嫌杯底淺花恨樹頭稀見¶
客犬忽吠避人鶯亂飛醉呼童子去掩上小柴扉¶
　　　竟陵故城¶
<pb:KR4h0117_WYG_386-8a>¶
荒城遺跡在眺望欲沾巾舊塜連新塜今人雜古人斷¶
碑多作礎枯木盡為薪回首東風路年年草自春¶
　　　西亭雜咏¶
曉窗初睡起扶杖竹籬東鳥跡真如篆蟲形曲似弓草¶
痕輸嫩緑花辦墮殘紅一幅天然畫吟翁指㸃中¶
　　　宋玉石¶
楚山一片石可愛欲何如醉卧宜醒酒閒凭好看書晚¶
慚陪五客早喜識三閭零落今安在長吟恨有餘¶
<pb:KR4h0117_WYG_386-8b>¶
　　　次韓貫道亞叅寅延寺韻¶
禪闗臨古道使節幾經過僧涴溪頭竹樵扳石上蘿妙¶
山原自好佳句不須多人境俱忘處披雲一嘯歌¶
　　　懶出¶
老去鬂如絲東風知不知新年多病酒元夜欠題詩犀¶
首本非智虎頭真是癡偶然開醉眼春意上花枝¶
　　　驪山懐古¶
寂寂驪山鎖夕暉我來不覺淚沾衣幽王烽火娛褒姒¶
<pb:KR4h0117_WYG_386-9a>¶
唐帝温泉浴貴妃芳草有情空自老落花無語為誰飛¶
春來繡嶺多啼鳥似對行人説是非¶
　　　華清池¶
造化融春幾許年人間留此一泓泉山靈不納藏氷室¶
地脉應通浴日淵香霧籠晴含御氣凝脂流恨帶胡羶¶
至今多少探湯手笑指當時種玉蓮¶
　　　登泰山二首¶
朝登泰嶽望蓬萊晚帶斜陽興未回一路草香都是藥¶
<pb:KR4h0117_WYG_386-9b>¶
千林樹老盡生苔浮雲似水流將去怪石如人立起來¶
幾度叮嚀與童僕等閒休上捨身臺¶
萬重煙樹萬重雲今古巍巍勢自尊四面好山朝日觀¶
一溪流水落天門我慚作記非王勃人説題詩有許渾¶
回首忽驚歸路晚滿身清影月黄昬¶
　　　趵突泉¶
一泓清氣湧波瀾幾度曽于醉裏看玉杵亂舂珠顆碎¶
氷壺倒浸雪花寒龍吹海末潮聲急鬼刳山根石眼寛¶
<pb:KR4h0117_WYG_386-10a>¶
誰為蒼生作霖雨天瓢㩦取上雲端¶
　　　題祖菴¶
終南萬疊此中賒金碧樓臺絢紫霞阿母許傳青鳥信¶
仙人來自玉皇家雲間雞犬迎遊客雨後兒童掃落花¶
世事不干黄鶴夢酒醒猶未熟胡麻¶
　　　雁塔¶
慈恩古塔一閒登瘞鶴銘亡問寺僧舊壁編題唐進士¶
逺煙多見漢原陵感懐已寄無窮事縱目還須最上層¶
<pb:KR4h0117_WYG_386-10b>¶
不省風鈴縁底語至今誰是佛圗澄¶
　　　長安懐古¶
渭水橋邊獨倚欄望中原是古長安斬蛇赤帝留神劒¶
墮淚銅仙泣露盤宫錦為㠶天外落霓裳成隊月中看¶
不堪回首風塵後北斗城荒雁塔寒¶
　　　次許先生草亭韻¶
緑浹濃雲壓樹低唫魂清入畫圖迷羣蜂釀蜜争輸課¶
一鶴將雛恣啄泥劉向昔居天禄閣杜陵今住浣花溪¶
<pb:KR4h0117_WYG_386-11a>¶
詩成幾度無人和閒就芙蓉葉上題¶
風静踈簾落絮低雨晴香逕緑隂迷虎鬚半露蒲穿石¶
龍角全舒笋透泥東面樹連西面樹南頭溪灌北頭溪¶
更憐野鳥春聲巧似把山童小字題¶
　　　和顯章宋公馬嵬坡韻¶
妖血流紅古道傍翠華西幸悔淫荒凄凉舊事空塵夢¶
冷落殘魂送夕陽自昔玉顔多賈禍至今黄土尚餘香¶
錦綳繡襪休深咎廊廟非才更可傷¶
<pb:KR4h0117_WYG_386-11b>¶
　　　次希聞上人韻寄許節之¶
記得臨岐折柳枝人生難㑹易分離夜長賸有思君夢¶
路逺都無寄我詩滿院落花春去早一簾斜日燕歸遲¶
區區功業成何用贏得閒愁上兩眉¶
　　　次許先生見寄韻¶
休官深幸太平年家在東山汶水邊十里春隂饒草樹¶
一庭秋色半雲煙閒㩦白鶴随詩社儘把黄金鬻義田¶
遙憶歸榮堂上酒牆東二老釀誰先¶
<pb:KR4h0117_WYG_386-12a>¶
　　　閏九月九日榆林寫懐¶
風煙漠漠樹蒼蒼節序驚心倍感傷百嵗幾回經閏月¶
一年兩度見重陽菊于秋後那堪折鴻去霜深更自忙¶
無恨幽懐唫不得氷天霜冷角聲長¶
　　　過紅石山¶
冬來天氣正嚴凝紅石山高策馬登風向眼中吹出淚¶
雪沾鬚上凍成氷平邉豈止如擒虎用將何須似養鷹¶
記得去年經此地鐵衣流汗苦炎蒸¶
<pb:KR4h0117_WYG_386-12b>¶
　　　䝉頂石花茶¶
聞道䝉山風味嘉洞天深處飽煙霞氷綃碎剪先春葉¶
石髄香粘絶品花蠏眼不須煎活水酪奴何敢鬬新芽¶
若敎陸羽持公論當是人間第一茶¶
　　　次許先生韻¶
十里清風舞檜杉先生高卧白雲巖苔生石上嗔人掃¶
花落門前許燕銜自古養生惟一致于今處世務三緘¶
老來㑹得閒滋味咀嚼方知蔗境甜¶
<pb:KR4h0117_WYG_386-13a>¶
　　　登大同角樓次劉草窓韻¶
彩雲飛過幾層簷樓上人呼酒載添半壁夕陽紅影痩¶
一鈎山色翠眉纎我非能畫王摩詰誰是先憂范仲淹¶
遙想滕王舊時閤瀟瀟暮雨捲珠簾¶
　　　東寺寒泉¶
一曲清泉遶寺流老懐應共此泉幽吟乗雨氣清詩骨¶
醉吸氷花滌酒愁天巧鑿開雲窟冷地靈分出海門秋¶
飲牛洗耳渾閒事留與征人照白頭¶
<pb:KR4h0117_WYG_386-13b>¶
　　　水簾飛雪¶
颯颯銀河一片秋石梁飛濺浪花浮水神掃雪風為箒¶
山鬼掀簾月當鈎玊屑散將何處去鏡光拖下幾時收¶
莫言此景清如畫中有龍沙萬里愁¶
　　　紅山西照¶
紅山高占夕陽多此景窮邊有幾何天未補時曽煉石¶
日將沉處謾揮戈花從火樹光中落鳥向丹霞影裏過¶
好幅畫圖牛背上晚風横笛牧兒歌¶
<pb:KR4h0117_WYG_386-14a>¶
　　　襄陽懐古¶
衰柳斜陽古大隄秋風禾黍習家池小兒不唱攔街曲¶
過客猶尋墮淚碑左傳註成元凱癖唐音刻盡浩然詩¶
興亡多少傷心事惟有襄山漢水知¶
　　　同唐僉憲遊吉祥寺¶
一灣流水白雲鄉萬疊雲籠紫翠房石鼎謾煎茶味苦¶
竹爐閒煮菜根香世間山静寺亦静天下人忙僧不忙¶
㣲雨乍晴風日暖緑隂深處鳥聲長¶
<pb:KR4h0117_WYG_386-14b>¶
　　　和鄒克清韻¶
閒臨流水静看山樹底飛雲手可攀緑野舊開田二頃¶
黄芽新葢屋三間春殘花逕何曽掃月落柴門尚未闗¶
有酒便當呼一醉青銅無處覓朱顔¶
　　　和遊衛水韻¶
管絃聲裏泛仙舟笑引壺觴倚舵樓拖碎白雲魚網去¶
挂殘紅日酒旗收閒鷗睡起沙頭立落葉飛來水面浮¶
不是不歸歸未得許多詩景苦相留¶
<pb:KR4h0117_WYG_386-15a>¶
　　　和鄒克清韻¶
老來無復夢周公醉後衰顔借酒紅金縷且聽新樂府¶
鐵衣休話舊軍功年年天上月長好嵗嵗世間人不同¶
萬事窮通皆有命到頭誰拙與誰工¶
　　　自詠¶
小園祗隔市㕓東六月涼生四面風地濶盡容芳草緑¶
墻低不碍夕陽紅鳥呼鳥喚聲相似人醉人醒趣不同¶
自是文章真率㑹憑誰寫入畫圖中¶
<pb:KR4h0117_WYG_386-15b>¶
　　　次尹同仁冡宰韻¶
世事真如天上雲白衣蒼犬轉頭新西施不笑東施醜¶
北阮空嫌南阮貧酒到醉時休勸客棊當勝處且饒人¶
落花滿院鶯聲巧又是門闌一度春¶
　　　端午¶
角黍堆盤酒滿壺喜逢佳節泛菖蒲門高不碍齊公子¶
江濶難尋楚大夫昔荷聖恩頒彩扇今随鄉俗佩靈符¶
豪華争剪寒臯舌誰向丹山問鳯雛¶
<pb:KR4h0117_WYG_386-16a>¶
　　　次馬執之韻¶
藜羮黍酒腹便便老向丘園過幾年莫笑買牛新學稼¶
也曽騎馬舊巡邊一灣流水門前遶兩度閒雲樹底眠¶
更有晚來堪畫處白鷗飛上釣魚船¶
　　　過寺吟景¶
橋邊流水屋頭山楊柳隂隂晝掩闗除却寺中無處静¶
不知僧外有誰閒軟紅香土雲遮斷新緑苔痕雨送還¶
記得舊遊經此地醉吟身在畫圖間¶
<pb:KR4h0117_WYG_386-16b>¶
　　　過回中山¶
回中山下暫停鞭俯仰遺宫獨悵然王母若曽親見帝¶
武皇應是早登仙世間味有長生果天下人無不死年¶
寂寥茂陵陵上土春風依舊草芊芊¶
　　　夜坐¶
感昔懐今坐夜深悠悠身世任浮沉三緘已錮金人口¶
百鍊難銷鐵漢心春甕有天藏酒聖草堂無地著書淫¶
不知誰是鍾期耳乗月時來一賞音¶
<pb:KR4h0117_WYG_386-17a>¶
　　　送陳宗理¶
去年别我出神州此日君行我復留客路有期空聚散¶
宦遊無計自沉浮江聲月色孤舟夜楓葉蘆花兩岸秋¶
别後五雲宫闕曉相思多在鳯池頭¶
　　　登伾山¶
大伾山上登高望景入新秋分外竒哺子燕銜禾穗米¶
補巢鴉折樹頭枝雨添野水連天逺風約閒雲出岫遲¶
醉眼糢糊看不盡石屛高處為題詩¶
<pb:KR4h0117_WYG_386-17b>¶
　　　小金山¶
晚鐘孤寺背斜曛草逕閒随曲逕分一水盡頭僧釣月¶
萬松深處鶴巢雲花心已謝春將老山影初圓日未曛¶
馬首紫藤吹不斷滿懐詩思亂紛紛¶
　　　送李世望¶
相逢何事復相違樽酒長亭對夕暉北去憐君歸路逺¶
南來嗟我故人稀鳥離緑樹林無伴雲卧青山石有衣¶
正值麥秋風景好馬頭吟遍到京畿¶
<pb:KR4h0117_WYG_386-18a>¶
　　　同趙伯顆遊山¶
遊徧南山與北山酒杯難盡故人歡十年夜雨論心易¶
千里春風㑹面難逺路野花將子落隔林啼鳥欲聲乾¶
浮丘更有無窮景何日重來仔細看¶
　　　次韻¶
小園風景浩無邊都在斜陽柳影前榴火帶風紅滿地¶
草煙和雨碧連天鵲遺巢去鳩争入蛛曳絲來蝶倒懸¶
只恐醉時情興沒預先分付與吟箋¶
<pb:KR4h0117_WYG_386-18b>¶
　　　送邢先生代作¶
野岸平蕪接暮煙離人初上衛河船沽來酒薄難成醉¶
釣得魚多不用錢雲破月移沙際樹萍開風動水中天¶
吟餘斜日孤㠶外閒聽漁歌自在眠¶
　　　遊紫金山¶
退休贏得老來閒跳出浮生夢覺闗鏡影地涵三處水¶
玉痕天鑿兩重山白雲為我供詩興紅葉欺人上醉顔¶
自笑平生如倦鳥随風飛去又飛還¶
<pb:KR4h0117_WYG_386-19a>¶
　　　丁亥中秋¶
瑟瑟西風吹雨晴可憐佳節在邊城百年人有幾時健¶
一嵗月無今夜明魯酒為誰澆戰骨商歌空自怨和盟¶
睢陽已死汾陽老羞對兒曹説用兵¶
　　　和陳學士送李天官韻¶
上林無事借春輝到處青山可采薇仕宦得閒方是貴¶
世途雖好不如歸未為霖雨雲先出纔脱樊籠鳯已飛¶
我亦年來思故國幾多時事與心違¶
<pb:KR4h0117_WYG_386-19b>¶
　　　贈朱都憲巡撫甘州¶
天涯喜遇舊知音琴上無絃趣自深醉挹雲山供小酌¶
笑呼風月入豪吟十年不作還家夢一飯難忘報國心¶
聞道酒泉憂旱久墨池春水是甘霖¶
　　　輓林都憲尊公¶
五轉儒官四十年老來歸隠向林泉葢間茅屋留雲住¶
掃片松隂借鶴眠炊黍忽成身後夢買山虚費杖頭錢¶
郎君鵠立青霄上分得恩波及墓田¶
<pb:KR4h0117_WYG_386-20a>¶
　　　九月九日夜兀坐誦潘邠老滿城風雨近重陽¶
　　　　之句因為韻賦¶
天涯歸思浩無窮夜夜家山客夢中何似今宵眠不得¶
一庭黄葉閙秋風¶
　　　回山王母宫¶
回山寂寞翠華遙上有仙宫接絳霄渺渺西池在何許¶
行人猶自説前朝¶
　　　扇面小景¶
<pb:KR4h0117_WYG_386-20b>¶
放鶴庭前木葉稀修琴人去幾時歸山中無處着塵土¶
流水滿溪雲亂飛¶
　　　馬憲副畫¶
襟懐還比楚山高一路風霜屬憲曹櫪下久知淹驥足¶
不知誰是九方臯¶
　　　四皓圍棊¶
暴楚强秦一局收那應末着更安劉就中諸吕真勍敵¶
頼得傍觀有絳侯¶
<pb:KR4h0117_WYG_386-21a>¶
　　　王都閫扇面¶
晚歸披得一蓑煙寂寂閒雲鎖釣船却恐風吹過溪去¶
沙頭驚起白鷗眠¶
東風吹夢過江南小促飛觴擁笑談莫怪玉人歌未了¶
滿庭花雨正春酣¶
　　　吉祥寺¶
石鼎煙消午漏遲閒情偏與静相宜老僧斜枕松根卧¶
雲去雲來總不知¶
<pb:KR4h0117_WYG_386-21b>¶
　　　白雪樓¶
古郢城邊秋草深我來無處覓知音朱簾畫棟俱塵土¶
千載誰傳宋玉心¶
　　　西渡¶
桃花渡近莫愁村不似劉家妬婦津薄暮雨寒催鼔棹¶
隔江應有未歸人¶
　　　白秀才小扇景¶
水雲堆裏小樓臺石逕無塵長緑苔何處幽人特相訪¶
<pb:KR4h0117_WYG_386-22a>¶
兩舟撑入柳隂來¶
　　　咏牡丹¶
看花曽醉上林春夢裏光隂記不真今日窮途頭似雪¶
好花都屬少年人¶
　　　平逺亭¶
城上翛然結數椽登臨正值雨晴天不知老眼寛多少¶
一㸃青山小似拳¶
　　　吉祥寺薛憲副拈出韻¶
<pb:KR4h0117_WYG_386-22b>¶
竹聲清與鳥聲兼花影重重轉過簾更是隔溪山頂上¶
白雲如笠半垂簷¶
　　　次吳儀賓韻¶
醉裊吟鞭自唱酬不知何處有離愁數聲啼鳥雨初霽¶
雲影滿溪春水流¶
　　　朱門¶
聞説朱門夜半開楚王時喚莫愁來于今滿地皆荆棘¶
野鳥不啼人自哀¶
<pb:KR4h0117_WYG_386-23a>¶
　　　梅仙臺¶
居攝金縢不可論先生名跡至今存此臺不為神仙築¶
要望南陽白水村¶
　　　豐樂河¶
郢北鄢南土脉肥人家老不識年飢蹇驢䭾醉斜陽外¶
知是秋成賽社歸¶
　　　中秋無月¶
年年遇着中秋節活計雖貧强自歡不似今年貧得甚¶
<pb:KR4h0117_WYG_386-23b>¶
倚欄無箇月明看¶
　　　小畫¶
滿屋閒雲一徑苔眼前無處着塵埃隔溪小犬驚休吠¶
應是漁翁送酒來¶
　　　金瓶牡丹¶
萬嵗山前春雨寒五侯亭館倚雕欄莫輕今日窮途眼¶
曽向金瓶賞牡丹¶
　　　鸚鵡¶
<pb:KR4h0117_WYG_386-24a>¶
花落梨園宿雨晴東風枝上夢初醒雪衣娘子調新譜¶
學得霓裳第幾聲¶
　　　袁安卧雪¶
卧雪丰姿入畫清當時令尹亦多情于今縱有袁安在¶
雪裏誰來問死生¶
　　　謝安圖¶
高卧東山嵗月多放情聲妓欲如何後來始為蒼生起¶
却聽桓伊席上歌¶
<pb:KR4h0117_WYG_386-24b>¶
　　　拍板¶
有聲無字耳通神六片紅牙萬種春可惜楊環差一拍¶
東風吹入馬嵬塵¶
　　　東園聞鶯¶
草色遙分一逕斜竹籬茅舍是誰家樹頭聽得黄鸝語¶
恰似嗔人折杏花¶
　　　題十様錦草¶
睢陽墳上雨瀟瀟千古徒憐百戰勞魂魄化為原上草¶
<pb:KR4h0117_WYG_386-25a>¶
猶穿十様錦征袍¶
　　　蜀中送趙伯顒還廣陽¶
濯錦江頭酒一觴孤舟煙雨渺茫茫離情好似江頭水¶
一路随君到廣陽¶
　　　竹¶
湘妃分翠滿蒼梧管領春風呌鷓鴣我欲放舟閒載酒¶
紫簫吹過洞庭湖¶
　　　遊城東¶
<pb:KR4h0117_WYG_386-25b>¶
纔上肩輿便有詩石門城外暮春時東風似解遊人意¶
留得殘紅一兩枝¶
　　　奏凱¶
犬戎巢穴一時平手挽銀河洗甲兵回首狼烽無處覓¶
只留寒月照邊城¶
　　　春寒¶
二月邊城雪尚飛年年草色見春遲不知上苑新桃李¶
開到東風第幾枝¶
<pb:KR4h0117_WYG_386-26a>¶
　¶
　¶
　¶
　¶
　¶
　¶
　¶
　¶
<pb:KR4h0117_WYG_386-26b>¶
　¶
　¶
　¶
　¶
　¶
　¶
　¶
　石倉歴代詩選卷三百八十六¶
