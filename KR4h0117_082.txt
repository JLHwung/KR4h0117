# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.119876
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷八十二
<pb:KR4h0117_WYG_082-1a>¶
欽定四庫全書¶
　石倉歴代詩選巻八十二¶
　　　　　　　　　　　　明　曹學佺　編¶
　晩唐九¶
　　于濆(字子清/杜曲人)¶
　　　秦富人¶
髙髙起華堂逺逺引流水糞土視金珍猶嫌未奢侈陋¶
巷滿蓬蒿誰憐有顔子¶
<pb:KR4h0117_WYG_082-1b>¶
　　　擬古意¶
白玉若無玷花顔須及時國色久在室良媒亦生疑鴉¶
鬟未成髻鸞鏡徒相知翻嫌效顰者却笑従人遲¶
　　　思歸引¶
不耕南畝田為愛東堂桂身同樹上花一落又經嵗交¶
親日相薄知己恩潛替日開十二門自是無歸計¶
　　　馬嵬驛¶
常經馬嵬驛見説坡前客一従屠貴妃生女愁傾國是¶
<pb:KR4h0117_WYG_082-2a>¶
日芙蓉花不如秋草色¶
　　　隴頭吟¶
借問隴頭水終年恨何事深疑嗚咽聲中有征人淚自¶
古藴長䇿況我非才智無計謝潺湲一宵空不寐¶
　　　塞下曲¶
紫塞曉屯兵黄沙披甲卧戰皷聲未齊烏鳶巳相賀燕¶
然山上雲半是離鄉魂衛霍待富貴何嘗聞此言¶
　　　山村曉思¶
<pb:KR4h0117_WYG_082-2b>¶
開門省禾黍鄰翁水頭住今朝南澗波昨夜西川雨牧¶
童披短蓑腰笛期煙渚不問水邉人騎牛傍山去¶
　　　南越謡¶
迢迢東南天巨浸無津壖雄風巻昏霧干戈滿艛船此¶
時尉佗心兒童待幽燕三寸陸賈舌萬里漢山川苦令¶
交趾貨盡生虞芮田天意茍如此遐人誰肯憐¶
　　　古宴曲¶
雉扇合蓬莱朝車回紫陌重門集嘶馬言宴金張宅燕¶
<pb:KR4h0117_WYG_082-3a>¶
娥奉巵酒低鬟若無力十户手胼胝鳳凰釵一隻髙樓¶
齊下視日照羅衣色笑指負薪人不信生中國¶
　　　秦原覽古¶
耕者戮力地龍虎曽角逐火徳道將亨夜逢虵母哭昔¶
日望夷宫是處尋桑榖漢祖竟為龍趙髙徒指鹿當時¶
行路人巳合傷心目漢祚又千年秦原草還緑¶
　　　旅館秋思¶
旅館坐孤寂出門成苦吟何事覺歸晩黄花秋意深塞¶
<pb:KR4h0117_WYG_082-3b>¶
蝶戀衰草軫我離鄉心更見庭前樹南枝巢宿禽¶
　　　田翁嘆¶
手植千樹桑文杏作中梁頻年徭役重盡屬富家郎富¶
家田業廣用此買金章昨日門前過軒車滿垂楊歸来¶
説向家兒孫竟咨嗟不見千樹桑一浦芙蓉花¶
　　　長城¶
秦皇豈無徳䝉氏非不武豈將版築功萬里禦外侮團¶
沙世所難作壘明知苦死者倍堪傷僵屍猶抱杵十年¶
<pb:KR4h0117_WYG_082-4a>¶
居上郡四海誰為主縦使骨為塵寃名不入土¶
　　　沙場夜¶
城上更聲發城下杵聲歇征人燒㫁蓬對泣沙中月耕¶
牛胡輓甲戰馬夜銜鐵士卒浣戎衣交河水為血輕裘¶
兩都客洞房愁宿别何況逺辭家生死猶未決¶
　　　里中女¶
吾聞池中魚不識海水深吾聞桑下女不識華堂隂貧¶
忩苦機杼富家鳴杵砧天與雙明眸只教識蒿簪徒惜¶
<pb:KR4h0117_WYG_082-4b>¶
越娃貌亦藴韓娥音珠玉不到眼遂無奢侈心豈知趙¶
飛燕滿髻釵黄金¶
　　　寒食¶
二月野中芳凡卉亦能香素娥哭新冢樵柯鳴柔桑田¶
父引黄犬尋狐上髙岡墳前呼犬歸不知頭似霜¶
　　　邊遊録戍卒言¶
二十屬盧龍三十防沙漠平生愛功業不覺従軍惡今¶
来容鬢改知學彎弓錯赤肉痛金瘡他人成衛霍目¶
<pb:KR4h0117_WYG_082-5a>¶
㫁望君門君門苦寥廓¶
　　　村居晏起¶
村舍少聞事日髙猶閉闗起来花滿地戴勝鳴桑間居¶
安即永業何者為故山朱門與蓬户六十頭盡斑¶
　　　戍客南歸¶
北别黄榆塞南歸白雲鄉孤舟下彭蠡楚月沈滄浪為¶
子惜功業滿身刀箭瘡莫渡汨羅水回君忠烈腸¶
　　　燒金曲¶
<pb:KR4h0117_WYG_082-5b>¶
天夀畏不容燒金希長年積土培枯根自謂松柏堅南¶
陌試騕褭西樓歌嬋娟豈知蔓草中日日開夜泉¶
　　　子從軍¶
男作鄉中丁女作鄉男婦南村與北里日日見父母豈¶
似従軍兒一去便白首何當鑄劒㦸盡得丁男守¶
　　　季夏逢朝客¶
滻水桃李熟杜曲芙蓉老九天休沐歸腰玉垂楊道避¶
路回綺羅迎風嘶騕褭豈知山谷中日日吹瑶草¶
<pb:KR4h0117_WYG_082-6a>¶
　　　擬古風¶
洛陽大道傍甲第何深邃南畝無一㕓東園有餘地春¶
溪花桃李秋沼生荷芰草木本無情此時如有為旱苗¶
當壟死流水資嘉致余心甘至愚不㑹皇天意¶
　　　越溪女¶
㑹稽山上雲化作越溪人枉破吳王國徒為西子身江¶
邉浣紗伴黄金扼雙腕倏忽不相期思傾趙飛燕妾家¶
基業薄空有如花面嫁盡緑牎人獨自盤金線¶
<pb:KR4h0117_WYG_082-6b>¶
　　　早發¶
緑野含曙光東北雲如茜棲鴉林際起落月水中見此¶
身何自苦日日凌霜霰流蘇帳裏人猶在陽臺畔¶
　　　贈太行開路者¶
手斸太行山心齊太行巔斸盡太行險君心更摩天何¶
如回苦辛自鑿東臯田¶
　　　戍卒傷春¶
連年戍邉塞過却芳菲節東風氣力盡不減隂山雪蕭¶
<pb:KR4h0117_WYG_082-7a>¶
條栁一株南枝葉㣲發為帶故鄉情依依藉攀折晩風¶
吹磧砂含淚啼鄉月¶
　　　青樓曲¶
青樓臨大道一上一回老所思人不来極目傷春草¶
　　　孤雲¶
南北各萬里有時心更閒因風離海上伴月到人間洛¶
浦少髙樹長安無舊山徘徊不可駐漠漠又空還¶
　　　南遊¶
<pb:KR4h0117_WYG_082-7b>¶
窮秋㡬日雨處處生蒼苔舊國寄書後涼天方鴈来露¶
繁山草濕洲暖水花開去盡同行客孤帆尚未回¶
　　　書懐¶
長安多路歧西去欲何依浮世祇如此舊山長憶歸自¶
離京國久應巳故人稀好與孤雲住孤雲無是非¶
　　　過侯王故第¶
過此一酸辛行人淚有痕獨憐雙碧樹猶擁舊朱門歌¶
歇雲應散簷空燕尚存不知彈鋏客何處感新恩¶
<pb:KR4h0117_WYG_082-8a>¶
　　　逺水¶
悔作望南浦望中生逺愁因知人易老唯有水長流欲¶
附故鄉信不逢歸客舟萋萋兩岸草又度一年秋¶
　　　贈王隠者山居¶
石室埽無塵人寰與此分飛来南浦樹半是華山雲浮¶
世㡬多事先生應不聞寒山滿西日空照鴈成羣¶
　　　山中桂¶
日暖上陽路鳥啼知㡬春忽逢幽隠樹如見獨醒人石¶
<pb:KR4h0117_WYG_082-8b>¶
冷花開晩風多葉落頻樵夫應不識嵗久伐為薪¶
　　　夜尋僧不遇¶
數歇渡煙水漸非塵俗間泉聲入秋寺月色遍寒山石¶
路㡬回雪竹房猶閉闗不知雙樹客何處伴雲閒¶
　　　天南懐故人¶
獨思千里路軋軋轉征輪一别巳多日總看成老人洞¶
庭霜不下故國草應春二月煙波暖南風生緑蘋¶
　　　遊中梁山¶
<pb:KR4h0117_WYG_082-9a>¶
僻地好泉石何人曽陸沈不知青嶂外更有白雲深因¶
此見喬木㡬回思舊林慇懃與猿鳥唯我獨何心¶
　　　南遊有感¶
杜陵無厚業不得駐車輪重到曽遊處多非舊主人東¶
風千嶺樹西日一洲蘋又渡瀟湘水瀟湘水復春¶
　　　東門路¶
東門車馬路北上有浮沈白日不西沒紅塵應更深従¶
来名利處皆是起争心所以青青草年年生漢隂¶
<pb:KR4h0117_WYG_082-9b>¶
　　　宿江口¶
南渡人来絶喧喧鴈滿沙自生江上月長有客思家半¶
夜下霜岸北風吹荻花自驚歸夢㫁不得到天涯¶
　　　夜泊湘江¶
北風吹楚樹此地獨先秋何事屈原恨不随湘水流涼¶
天生片月竟夕伴孤舟一作南行客無成空白頭¶
　　　勸酒¶
勸君金屈巵滿酌不須辭花發多風雨人生足别離¶
<pb:KR4h0117_WYG_082-10a>¶
　　　髙樓¶
逺天明月出照此誰家樓上有羅衣色涼風吹不休¶
　　　題長信宫¶
莫訪古宫名古宫空古城只應東去水不改舊時聲¶
　　李逺(字承古/西蜀人)¶
　　　閒居¶
塵事久相棄沈浮皆不知牛羊歸古巷燕雀遶疎籬買¶
藥經年曬留僧盡日棊唯憂釣魚伴秋水隔波時¶
<pb:KR4h0117_WYG_082-10b>¶
　　　觀廉女真𦵏女真善𨽻書常為内中學士¶
玉牎抛翠管輕袖掩銀鸞錯落雲車㫁丁泠金磬寒鶴¶
尋深院睡人借舊書看寂寞焚香處紅花滿石壇¶
　　　送人入蜀¶
蜀客本多愁君今是勝遊碧蔵雲外樹紅露驛邉樓杜¶
魄呼名語巴江作字流不知煙雨夜何處夢刀州¶
　　　題故王駙馬池亭¶
花樹杳玲瓏漁舟處處通醉銷羅綺艷香暖芰荷風野¶
<pb:KR4h0117_WYG_082-11a>¶
鳥翻萍緑斜橋印水紅子猷簫管絶誰愛碧鮮濃¶
　　　悲銅雀臺¶
西陵樹巳盡銅雀思偏多雪密疑樓閣花開想綺羅影¶
銷堂上舞聲㫁帳前歌唯有漳河水年年舊緑波¶
　　　詠雁¶
早晚辭沙漠南来處處飛闗山多雨雪風水損毛衣碧¶
海魂應㫁紅樓信自稀不知矰繳外留得㡬行歸¶
　　　與碧溪上人别¶
<pb:KR4h0117_WYG_082-11b>¶
欲入鳳城遊西溪别恵休色随花旋落年共水争流客¶
思偏来夜蟬聲覺送秋明朝逢舊侣唯擬上歌樓¶
　　　贈殷山人¶
有客抱琴宿值予多怨懐啼鳥絃易㫁嘯鶴調難諧曲¶
罷月移幌韻清風滿齋誰能將此妙一為奏金階¶
　　　贈潼關不下山僧¶
與君同在苦空間君得空門我愛閒禁足巳教修鴈塔¶
終身不擬下雞山牎中遥指三千界枕上斜看百二闗¶
<pb:KR4h0117_WYG_082-12a>¶
香茗一甌従此别轉蓬流水㡬時還¶
　　　過舊遊見雙鶴愴然有懐¶
謝公何處掩松楸雙鶴依然傍玉樓朱頂㠝岏荒草上¶
雪毛零落小池頭蓬瀛路㫁君何在雲水情深我尚留¶
他日若来華表上更添多少令威愁¶
　　　贈友人¶
鳳城煙靄思偏多曽向劉郎住處過銀燭焰前貪勸酒¶
玉簫聲裏已聞歌佳人惜别看嘶馬公子含情向翠蛾¶
<pb:KR4h0117_WYG_082-12b>¶
今日重来門巷改出牆桐樹緑婆娑¶
　　　聴話叢臺¶
有客新従趙地迴自言曽上古叢臺雲遮襄國天邉盡¶
樹遶漳河地裏来絃管變成山鳥哢綺羅留作野花開¶
金輿玉輦無蹤跡風雨誰知長碧苔¶
　　　贈南嶽僧¶
曽住衡陽嶽寺邉門開江水與雲連數州城郭蔵寒樹¶
一片風帆著逺天猿嘯不離行道處客来皆到卧牀前¶
<pb:KR4h0117_WYG_082-13a>¶
今朝惆悵紅塵裏惟憶閒陪盡日眠¶
　　　聞明上人逝¶
蕭寺曽過最上方碧梧濃葉覆西廊遊人縹緲紅衣醉¶
座客従容白日長别後旋成莊叟夢書来忽報恵休亡¶
他時若更相随去祇是含酸對影堂¶
　　　鄰人自金仙觀移竹¶
移居新竹已堪看斸破苔莓得㡬竿圓節不教傷粉籜¶
低枝猶擬拂霜壇牆頭枝裊如煙緑枕上風来送夜寒¶
<pb:KR4h0117_WYG_082-13b>¶
第一莫教漁父見且従蕭颯滿朱欄¶
　　　失鶴¶
秋風吹却九臯禽一片閒雲萬里心碧海有情應悵望¶
青天無路可追尋初来白雪翎猶短欲去丹砂頂漸深¶
華表柱頭留語後更無消息到如今¶
　　　聴王氏子話歸州昭君廟¶
獻之閒坐説歸州曽到昭君廟裏遊自古行人多怨恨¶
至今鄉土盡風流泉如珠淚侵堦滴花似紅妝滿岸愁¶
<pb:KR4h0117_WYG_082-14a>¶
河畔猶殘翠眉様有時新月傍簾鉤¶
　　　過馬嵬山¶
金甲雲旗盡日迴倉惶羅袖滿塵埃濃香猶自飄鑾輅¶
恨魄無因離馬嵬南内宫人悲帳殿東溟方士問蓬莱¶
唯餘坡上彎環月時送殘蛾入帝臺¶
　　　慈恩寺避暑¶
香荷疑散麝風鐸似調琴不覺清涼晩歸人遍栁隂¶
　　　讀田光傳¶
<pb:KR4h0117_WYG_082-14b>¶
秦滅燕丹怨正深古来豪客盡沾襟荆卿不了真閒事¶
辜負田光一片心¶
　　　黄陵廟詞¶
黄陵廟前莎草春黄陵女兒蒨裙新輕舟小楫唱歌去¶
水逺山長愁殺人¶
　¶
　¶
　石倉歴代詩選巻八十二¶
