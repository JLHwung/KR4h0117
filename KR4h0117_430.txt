# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:20.968462
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百三十
<pb:KR4h0117_WYG_430-1a>¶
欽定四庫全書¶
　石倉歴代詩選巻四百三十¶
　　　　　　　　　　　　明　曹學佺　編¶
　明詩次集六十四¶
　　費宏¶
　　　送呉克温南歸¶
都人望春信頑隂尚凝寒白日惨無光汙泥幾時乾有¶
客束書巻倉忙出長安問之笑不答但云報恩難無由¶
<pb:KR4h0117_WYG_430-1b>¶
縶馬足把袂徒相㸔浮雲亦易散離筵勿辛酸今朝且¶
痛飲别後仍加飱¶
　　　其二¶
池頭五彩鳳刷羽恒自詫醴泉始肯飲腐䑕胡能跨不¶
效燕雀羣相隨入朱厦兒童恠其然彎弓共彈射山中¶
有高梧棲老亦閒暇朝陽光景新覽德㸔復下¶
　　　臘八日省牲¶
臘神方遇八長至屢踰九郊禋重省視臣職在奔走軒¶
<pb:KR4h0117_WYG_430-2a>¶
車薄暮出落日正當酉歸鴉自南來陣陣集官栁城闉¶
鑰未合閽吏謹迎候月弦此初上仰認是何宿彷彿胃¶
昴間如弓適盈彀騎隊間篝燈平沙快馳驟天門俯而¶
人咫尺卽牲囿犧人報名物有兎實居首次鹿次牛羊¶
牢豕處其後旋歸不淹晷北向見珠斗寒更人欲定鐘¶
皷應清漏刮面苦寒風侵凌透羔袖還家對妻子附火¶
索杯酒却憶去年冬燕齊半強㓂桑園抵任丘掠焚遭¶
毒手都邑頻戒嚴郊坰謹戌守蒼黄從變禮奉命當白¶
<pb:KR4h0117_WYG_430-2b>¶
晝兒童亦駭愕此事昔無有感格極寅恭猶能徹高厚¶
如今幸寧謐一笑可開口杞人固多憂睂宇尚雙皺至¶
治有馨香非登亦非豆皇祖著明訓心存聼斯懋神靈¶
配上帝陟降常左右文孫可無念成命我膺受懇悃竟¶
何禆窮蒼庻隂誘轉移諒非難𦙍祚保長久¶
　　　題蜀江圖¶
懋君示我蜀川圗萬里江山纔一握紙尾親題出魏公¶
云是潼川李生作岷山隱隱揷雲端山下寒江經禹鑿¶
<pb:KR4h0117_WYG_430-3a>¶
神施鬼設露端倪隂合陽開分脉絡嵯峨雪嶺隔蓬婆¶
嫋娜䋲橋横滴博溪流芳膩花曽浣江色澄鮮錦初濯¶
娥睂淡掃月輪高灔澦孤撑秋水落白盔赤甲形模異¶
龍脊虎鬚聲勢惡影疑百越㸔山鷓鳴愛九霄聞聚鶴¶
羣仙戲集自逍遥神女夢思猶綽約登龍飛鳯入青霄¶
白馬黄牛出丹壑瞿唐峽口束奔湍脚底雷霆常噴薄¶
青螺忽湧白銀盤湖裏君山誰剗削披圗不覺塵眸醒¶
竒徑可疑還可愕如朝帝闕擁圭璋如赴戎行攢劍槊¶
<pb:KR4h0117_WYG_430-3b>¶
又如鐘磬在高懸如設丹梯登峻閣九屏疊秀卽匡廬¶
二室窮深更嵩洛就中地勝每因人終古流芳眞犖犖¶
杜從䕫府稱詩聖程向涪中傳昜學獨醒亭畔誦騷辭¶
八陣磧邊懷將畧圗窮尚有岳陽樓志士登臨非取樂¶
我嘗有意賦遠逰苦被浮名自纒縳因圗寓目亦欣然¶
更寫此詩存大畧重來借我細臨模畫史何人解盤薄¶
　　　過靈濟宫¶
匹馬春逰困馳逐解鞍暫憇西城足巍然雙表逼雲霄¶
<pb:KR4h0117_WYG_430-4a>¶
閬苑蓬萊驚在目試窺洞府瞰仙宫碧瓦朱甍光可燭¶
簷牙高喙總塗金殿趾重鋪皆砌玉雕墻畵壁擁周遭¶
梔茜為泥間青綠諸天相去僅尺五寸草化身成丈六¶
塵途彷彿遇羣眞世界依稀藏一粟龜趺屹屹載穹碑¶
揩眼含辛三四讀乃云二闕在清都能與蒼生造㝠福¶
誰知無益只勞民骨間推髓心剜肉神輸鬼運諒未難¶
卽使為之應夜哭憶昔鳩工庀材日徤卒頳肩車折軸¶
是時秦晋正饑苦不雨經時巫可暴爺娘食子夫食妻¶
<pb:KR4h0117_WYG_430-4b>¶
米石寧論錢一斛地下眞應有刼灰人間忍見生妖木¶
星揺石語皆緣此下土彺夫謂神酷誰能因鬼見上帝¶
流涕長吁一披腹移取寸椽并片瓦已堪覆庇迯亡屋¶
百金可惜臺可無薄已憂民除秘祝歸來偶讀漢文紀¶
稽首吾君繼芳躅¶
　　　送永平蔣通判¶
綠煙侵坐草抽芽紅雨沾衣杏着花使君拜命班春去¶
壯哉行色人矜誇公家愛民不如馬馬在償勞斃償價¶
<pb:KR4h0117_WYG_430-5a>¶
郡人専待福星來摸拜道旁迎別駕君今飬馬先飬人¶
湏知馬耗由民貧他年布野如雲錦㑹有旌章下紫宸¶
　　　題廣東陳氏雪景圗¶
生綃一幅中堂垂眼前雪景何清竒懸崖絶壁光彩發¶
老樹幻出&KR0806;瑶枝雲際柴門半欲掩似是白日將西時¶
披氊戴笠者誰子衝泥傍險相追隨一人前行仰關進¶
蹇驢失脚雙撑持僕夫荷杖藥瓢舉以袖䕶頂行遲遲¶
一人騎馬過橋去橋危溪惡馬力疲二人騎驢各袖手¶
<pb:KR4h0117_WYG_430-5b>¶
聳肩覔句寒如痴鬅鬙指關向翁語湏慎險峻毋遨嬉¶
中有一人跨牛背牛行不動如舟移最後二人從二奚¶
青騾白馬光陸離嚢中琴絃凍且折志在山水誰相知¶
吾聞嶺南天氣煖羣龎見雪嘷如馳從來此景不易得¶
固知畵者勞心思坐令炎瘴盡消息清氣散入詩人脾¶
　　　馬學士先生有詩賀伯父致仕用韻奉答¶
奎光夜向金陵見學士聲華勞聖眷江南草木亦知名¶
不獨文人求識面祠臣自古號仙官留都更與仙官便¶
<pb:KR4h0117_WYG_430-6a>¶
禁皷何妨朝卧穩名山一任春逰徧樂極惟愁兒軰覺¶
賦成不托鄉人薦長安見日未忘情杞國憂天時動念¶
詩諌應陳創締難筆誅肯代奸諛傳冷語氷人殊不畏¶
熱官炙手誰能羡先生有似東坡老峨嵋也近西充縣¶
竒才昔感先皇知久次宜聯浴堂殿帯㸔腰下始生花¶
玉在璞中羞自衒我嗟蒿倚失長松史局相望却生怨¶
代言自合應時湏蓮炬重來還燄燄試㸔花驥發誰遲¶
暮刷不教駑足先廬州别駕亦小坡便親少慰㸔雲願¶
<pb:KR4h0117_WYG_430-6b>¶
家庭倡和有新詩寄我時封兩三叚¶
　　　夀忍菴章公八十一(公謝方石/先生&KR0666;友)¶
鴈蕩山髙高且廣翠滿台南如湧浪山翁築隱選佳勝¶
暮靄朝霏千萬丈流泉到枕醒塵梦爽氣浮窗愜眞賞¶
居家有政惟孝友化俗無爭盡謙譲山間舊結神仙侣¶
酒琖詩筒日還徃就中意氣誰最親方石先生本姻丈¶
忍菴心事已高賢鉅筆形容更精當先生請老今桃溪¶
白髪黄睂兩高尚望海亭中坐幾囬不妨斫地歌聲放¶
<pb:KR4h0117_WYG_430-7a>¶
小春南閣門弧懸一篇定值千金貺二郎歸賀索荒詞¶
却媿缶鳴眞冗長靈運平生縱逰處萬壑千流結遐想¶
何由一造先生門亦欲從翁操几杖¶
　　　題冐車駕東臯唱和巻¶
海水西頭誰結屋時時東望醒塵目蒼凉初日掛扶桑¶
持書歩出東齋讀何許醒風驀地來眼中蜃氣成樓臺¶
紛紅駭綠忽如市亂我衷曲增煩哀宿昔好仙術尋常¶
夢蓬萊珠宫貝闕容我住詎似濁世多浮埃東臯斗絶¶
<pb:KR4h0117_WYG_430-7b>¶
幾千仞笑口到此還時開朅來待續遠逰賦羽翰未就¶
心悠哉¶
　　　井井亭(為呉南夫編修乃尊作亭在蘇之/天平山而井即白雲泉之支𣲖也)¶
一亭穩著呉山巔行人舉首皆欣然喉乾吻燥足力倦¶
井幹列坐㪺寒泉含氷潄玉失道暍五漿之饋誰争先¶
銀瓶素綆無罣礙鴟夷謾向征車懸問誰好事此修築¶
徃來盡道封君賢呉中此水稱第一分支遠自層雲邊¶
荒基㫁甃紛在眼昔人遺惠仍流傳泥汗不復飛鳥下¶
<pb:KR4h0117_WYG_430-8a>¶
石罅但有鳴蛙專百年義舉崇朝復心存經濟眞拳拳¶
惜哉未免行道惻一勺小試山中&KR0096;德豐報厚天可必¶
詞林有子方孤騫淵澄井冽負公望克舉遺訓常周旋¶
雲膚氷氣互蒸滃從龍行且升于天天瓢傾注慰髙仰¶
沛為霖雨釃為川吾詩不忘如左劵貞珉可向亭中鐫¶
　　　為三府安公題所藏史痴翁圖¶
雨收雲淡東風軟疊疊林巒青似染翠藹晴嵐撲面來¶
逰人選勝開春宴小小亭臺載酒過深深樓觀題詩徧¶
<pb:KR4h0117_WYG_430-8b>¶
芳樹交加百鳥鳴清溪掩映千花豔誰摹此景筆頗竒¶
無限風光歸匹練使君胸次若藏春愛此尋常舒復巻¶
畵惟冩意不湏工境若㑹心非在遠陽和有脚望循行¶
寒谷吹&KR0821;待鄒衍¶
　　　　右春景¶
萬壑千崖堆玉塵老松僵立霜皮皴行人飛鳥不見影¶
漁簑揭揭趨江濱荒村酒薄魚可換徑須一醉寧知貧¶
詩人徃徃敬畵此不誇錦帳羅醲醇使君愛詩復愛畵¶
<pb:KR4h0117_WYG_430-9a>¶
行吟坐對皆天眞高堂六月苦炎熱披圖便覺融心神¶
清颷拂座送凉冷寒岫照眼増嶙峋欲憑一問茅簷下¶
或有扄門高卧人¶
　　　　右雪景¶
　　　栁絮¶
舟中不記春將暮忽見風中有飛絮巧能投隙入青簾¶
媚欲依人沾白紵漫空舞雪眞顛彺天地明遠春茫茫¶
瓊樓玊宇最高處因風作態隨飄揚氊鋪球轉俱無益¶
<pb:KR4h0117_WYG_430-9b>¶
雀啄魚吹供戲劇兒童欲捉到手難始終憑藉東風力¶
栁花飛盡春江頭春光欲去不可留汙池但有青萍合¶
煙景凄迷栁線柔¶
　　　贈程侃¶
武夷之山信竒絶幢節森羅屏障列清溪九曲繞山流¶
膏黛澄凝羅帯摺神仙煉藥湏名山遺蛻徃徃畱山間¶
洞門石扇瞰幽壑丹梯百丈誰能攀我家去山纔咫尺¶
屢閱圖經常嘆息何時一葉泛扁舟厯覽煙霞訪仙迹¶
<pb:KR4h0117_WYG_430-10a>¶
生今從仕閩闗頭茲山應得時時逰沿流擊楫棹謳發¶
可藉勝境消閒愁山中聞説多瑶草採服令人却衰老¶
若得紅顔生羽翰世上浮沈何足道¶
　　　送張鳯翔歸番禺¶
南海三年别東風萬里歸夢隨池草變行逐嶺雲飛宿¶
處檠猶短唫邊筆屢揮遺珠吾不惜轉眼試春衣¶
　　　暮春卽事¶
小艇㸔山罷歸來日已昏機舂趂晩急漁火集灘喧聼¶
<pb:KR4h0117_WYG_430-10b>¶
樹知秋意觀星認帝垣緣江諳小徑歩屧到柴門¶
　　　㸔雨¶
春深纔得雨晏坐忽寛憂紅見宫花潤青知隴麥抽涸¶
纔&KR0435;轍鮒晴漫喚林鳩欲動清宵酌簷聲恐遂收¶
　　　卽事¶
扶棟初成屋為園旋築墻㸔山嫌樹宻傍砌覺花香蝶¶
翅明如畵鶯聲巧似簧春光不相負何必滯他鄉¶
　　　觀漲¶
<pb:KR4h0117_WYG_430-11a>¶
雲氣吞山盡江流帯雨渾喜晴臨野岸觀漲驗沙痕拘¶
束無官府追思有弟昆孤舟横渡口歸憇欲黄昏¶
　　　雨中理菊書示星士徐東井¶
久雨門難出荒庭日易晡竹繁教略洗花嚲欲頻扶迂¶
拙眞何用幽閒且自娯過從有佳客無酒亦湏沽¶
　　　憶至樂樓花竹¶
樓景専林壑春歸客未歸幾多巢鷇長無數楹花飛筍¶
尚侵堦出梅應得雨肥秪湏催醸秫到日賞芳菲¶
<pb:KR4h0117_WYG_430-11b>¶
　　　其二¶
草閣依清樾牙籖挿架齊平生有閒癖未老得幽棲題¶
竹詩堪賦聼鶯酒可擕從人争鳯沼我正憶龍溪¶
　　　雨霽¶
雨霽郊原潤春深景物妍暖雲低覆樹流水漫成川徑¶
草碧如剪檻花紅欲燃呼童理耕稼生計在農田¶
　　　聼雨¶
聼雨門常閉㸔雲枕自欹閒愁喧燕語浪喜颺蛛絲潤¶
<pb:KR4h0117_WYG_430-12a>¶
氣侵書帙浮埃滿硯池連朝親藥裹無興復吟詩¶
　　　逰山庄偶書庄後有泉出石竅四時不絶欲名¶
　　　　石泉别墅¶
長夏渾無事山庄漫一逰柴門迎犬吠樵徑突歸牛雲¶
物清溪淺風光碧樹稠石泉尤可愛滴滴繞階流¶
　　　禫祭謁陵和匏菴方石二先生贈行韻¶
錦樹芳塵送晩颸長途酒琖未容辭豪吟自覺貂難續¶
奉引眞慚馬濫騎山翠空濛多雨後川光㶑灔欲氷時¶
<pb:KR4h0117_WYG_430-12b>¶
五雲深處頻囬首前軰多情有贈詩¶
　　　送陸庻子令弟下第南還用呉匏菴韻¶
退鷁南飛趂晩風休將形迹論窮通玉還荆國猶堪寳¶
瑟向齊門豈未工捧日自應懷冀北㸔雲誰復憶江東¶
陸家兄弟今猶古預識他年事業同¶
　　　贈王古直¶
一别霞城知幾年故人多住鳯樓前懷歸毎笑依劉客¶
乘興還登憶戴船老去無財非病也閒來有酒卽欣然¶
<pb:KR4h0117_WYG_430-13a>¶
詩能自古窮如此㸔取吟嚢滿壁懸¶
　　　送興化王太守分得封字¶
一麾逺守閩中郡何日重聞闕下鐘本為睢陽聊屈黯¶
應知渤海卽還龔春庭草色埋三木夜巻書聲藹四封¶
儒吏名家眞不忝士民私幸屬鋾鎔¶
　　　雪中次東坡韻¶
凍合寒林噪暮鴉川無逰艇陸無車幻成海國蓬山景¶
飛盡天門瑞木花獨擁漁簑思釣叟淺斟羔酒屬豪家¶
<pb:KR4h0117_WYG_430-13b>¶
梁園誰受相如簡短賦初成手幾义¶
　　　次韻答婁誠善先生見贈¶
春來深慕浴沂賢野外尋芳嚲玊鞭細栁拂衣濃帯露¶
好山迎客淡生煙多慚青史曽無補一卧滄江巳有年¶
心事傍人渾未觧謾誇題柱筆如椽¶
　　　陪都憲簡公宿呌岩寺因次其舊題韻¶
春風拂面散輕隂信宿禪房㑹此心客思祗應孤鴈得¶
交情大勝碧潭深雲根穿水孤能立宰木凌霜老更禁¶
<pb:KR4h0117_WYG_430-14a>¶
撫景相㸔多感慨浩歌隨意輙成音¶
　　　次丘公韻題周璘秀才書屋¶
林泉樂事屬専門殷屋濤聲午枕喧身似虗舟寕有患¶
事如春夣了無痕池隨晴雨頻消長山與雲煙自吐吞¶
已結漁樵成逸侶石床頻坐亦㣲温¶
　　　苦雨¶
今年春雨疑天漏十日都無一日晴逰處毎勞持具出¶
夢囬常厭打窓聲照泥猶自愁星㸃仰瓦何當罪月行¶
<pb:KR4h0117_WYG_430-14b>¶
眞宰憐民應上訴湏留餘瀝佐秋成¶
　　　九日贈人韻¶
重陽叢菊雨中開籬下行吟日㡬逥老圃秋香人獨醉¶
夕山佳氣鳥飛來登髙舊許君能賦闘徤應偕客舉杯¶
聞道南陽泉石好何時載酒更徘徊¶
　　　和馬侍讀秋雨吟¶
客邊今雨坐誰同㒔倚秋軒詠晩風池鏡淺涵雲影白¶
簷紳低映菊花紅更籌亂耳慿鷄報霜信侵衣有鴈通¶
<pb:KR4h0117_WYG_430-15a>¶
偪側㝡憐南北巷悶懷全露短箋中¶
　　　經筵遇雨衣盡濕時方大雩喜而有作三月二¶
　　　　十二日¶
講殿今年此日開小閽宣喚衆官來春衣冐雨何湏惜¶
旱隴祈天正可哀雲䕶綵屏龍蜿蟺風縈香鼎鶴毰毸¶
㣲臣一字曽無補也向官筵醉飽囬¶
　　　又用韻寄奉伯父大人¶
拂衣還入海鷗羣野趣傍人未許分霜後踈籬開晩菊¶
<pb:KR4h0117_WYG_430-15b>¶
雨餘深洞駐閒雲新篘白酒時時醉别院清香細細焚¶
老眼天畱㸔勝事芝蘭庭下藹竒芬¶
　　　和趙侍御煎茶韻呈廵按陳崇之¶
慿探篛籠出先春敲臼仍呼隔竹人火擬丹燒分進退¶
泉將符調別新陳對花任殺風前景當藥能醒醉後神¶
客至莫愁疲捧盌生平清味㝡相親¶
　　　過儀眞吕水部祖邦以詩送別用韻答之¶
旅泊誰嫌度堰遲舊交眞樂勝新知曹經何遜曽逰處¶
<pb:KR4h0117_WYG_430-16a>¶
詩逼唐人㝡盛時信有瑶琚報桃李祗將顦顇對姜姫¶
無由得遂雲龍願笥篋當開慰所思¶
　　　送大參胡大聲¶
一函千里賀龍飛佩取重金下玉墀夕飲每當氷合處¶
冬行却喜雪飄時扁舟秪載桐江月匹馬還尋峴首碑¶
便道庭趍應不忝家傳清德畏人知¶
　　　送楊太守恭莆之常州府¶
青年羙譽動班行蚤出郎曹綰郡章栁拂熊車春問俗¶
<pb:KR4h0117_WYG_430-16b>¶
簾垂燕寢晝凝香誅求最緩豳農苦撫字誰知漢吏良¶
極目秋空鴻㕍度天書早晩卽徴黄¶
　　　送都給事王文哲奉命祭告南海便道歸東筦¶
　　　　省親¶
百神受職逄新主萬里乘槎到海湄事異碧鷄煩漢使¶
祠臨黄木見唐碑鰲波翠湧春流外烏綵紅㸔曉沐時¶
幾度瞻雲今最便諌垣應訝綴班遲¶
　　　題名山草亭送戸部侍郎王公民望致仕歸華¶
<pb:KR4h0117_WYG_430-17a>¶
　　　　容和守溪韻¶
城南歸路踏平蕪望入明山興不孤籬菊開遲應待玉¶
沙鷗睡穩亦忘吾風流可續睢陽㑹煙景誰爭賀鑑湖¶
聖主恩深廊廟逺先憂一念未應無¶
　　　寄致仕司空李公時雍次韻¶
風潭百頃木千章老向林泉喜欲狂湍急不妨鷗泛穩¶
花&KR0714;應笑蝶飛忙獨醒忍㫁杯中物無病閒抄肘後方¶
猶有願豊心未了毎逄隣叟問耕桑¶
<pb:KR4h0117_WYG_430-17b>¶
　　　徐殿讀舜和宿慶夀寺中用前韻戲簡¶
容膝齋廬翠壓低筆床茶竈也堪擕為隣恨不仍居左¶
樂國何緣却怨西僧供毎分敲韻鉢佛燈堪伴校書藜¶
懷人咫尺成千里迎蹕還期馬首齊¶
　　　初謁泰陵¶
春夜西陵拜謁初恍如前日候宫車堯仁未拭蒼生淚¶
舜孝何慚太史書寂寂雲峰扶饗殿娟娟月澗遶齋廬¶
如聞鐡馬常沾汗慿藉威靈尚有餘¶
<pb:KR4h0117_WYG_430-18a>¶
　　　予旣以詩贈邦振北潭學士謂其四弟亦欲一¶
　　　　詩乃和前韻贈之¶
昆季文章總大方風潭佳處有書堂眼中㡌影愁坡隴¶
夢裏鴻聲度野塘北海神鵾㸔速化南山霧豹且深藏¶
歸來夏課應忙甚黄入槐花樹幾行¶
　　　送楊太常正夫歸蜀省其尊翁少保留耕先生¶
　　　　次太宰邃菴楊公韻¶
咫尺天顔許暫違臣忠子孝本同歸瑞虹亭舊開華宴¶
<pb:KR4h0117_WYG_430-18b>¶
濯錦江清舞彩衣喜信遠慿䨇鵲報鄉心先逐白雲飛¶
門迎笑語眞堪畵老大全勝玉帯圍¶
　　　其二¶
此行人羡是登仙蜀道從來似上天漢代家聲推石奮¶
王家世譽數僧䖍夢依北極常千里詩補南陔可一篇¶
所至蒼生煩問喘歸來宣室豈虗延¶
　　　和子和弟冬至謁長陵¶
漢廟衣冠拂舊埃節祠常遣百官來雲間玊座依稀見¶
<pb:KR4h0117_WYG_430-19a>¶
月下金鋪次第開疊嶂嵐浮青擁䯻古松隂重綠生苔¶
文謨武烈眞無愧萬里燕臺接鳳臺¶
　　　奉答西涯翁二首(翁所寄贈用去歳呉寗菴邀/入荆溪避暑韻末復及其嘗)¶
　　　　(欲買田陽羡/而未遂之意)¶
襟度休休發興長衣痕在眼自淋浪望依北斗天垣近¶
坐愛東村夜色凉霜竹種成凢幾箇早梅吟罷有餘香¶
遠逰莫憶當年賦大老惟因住帝鄉¶
　　　其二¶
<pb:KR4h0117_WYG_430-19b>¶
路入荆溪興愈長釣逰隨處是滄浪春藏别塢花迎客¶
暑隔孤亭竹送凉蜀阜有碑當徤筆蘇園無橘噀&KR0714;香¶
西歸毎作扁舟夢恨不從公老此鄉¶
　　　午睡覺囬文一首¶
明窓一枕午濤舂適意閒來睡眼慵清㵸茗芽春焙細¶
便床筠簟夏敷重城高過雨聞疎㸃野濶垂雲接遠峰¶
行逕遶池秋向曉鳴蟬幾樹綠隂濃¶
　　　再和閒齋韻¶
<pb:KR4h0117_WYG_430-20a>¶
空谷髙人獨掩扉一時山水盡含暉遺榮賸得幽棲樂¶
倣古猶嫌勝㑹稀飲可稱仙不知醉詩如有癖欲忘機¶
深杯對酒頻燒燭坐上輕寒透祫衣¶
　　　其二¶
手栽花竹繞山扉坐閱朝陽更夕暉架上古書經眼熟¶
世間塵務到心稀菉薋不入騷人室杞菊能充晏歳飢¶
只恐林泉難久戀好賢還為賦緇衣¶
　　　謝見素林公撰至樂樓記用其舊見寄韻¶
<pb:KR4h0117_WYG_430-20b>¶
草閣難招花外車但從落日見樵漁庭心有橘誰為頌¶
墻角多蕉可學書農事未諳猶硯食仙丹湏煉且樓居¶
山房乞取坡翁記奎璧光華夜有餘¶
　　　田園雜興囬文用弋陽令楊雲鳯韻¶
苔垣寫徧幾行斜癖句多愁鳥與花梅雲路&KR0714;銷屐蠟¶
竹風吟罷岸巾紗灰燃夜鼎翻湯蟹日射晨窗綴室蝸¶
開眼醉餘詩興遣雷喧過耳厭聲華¶
　　　其二¶
<pb:KR4h0117_WYG_430-21a>¶
逰春晩興適西莊硯滌深池墨漬香麰野雜花間倚杖¶
竹園分笋嫩盈筐疇平徧揷秧叢綠雨苦嫌多水潦黄¶
幽静毎談農甚樂悠懷遠慕上歌唐¶
　　　閒中和見素舊寄韻¶
安歩眞應可當車不妨蹤跡混耕漁風前細撚花枝嗅¶
霜後閒將柿葉書陶叟白蓮難入社杜陵赤甲可遷居¶
欲消長日惟詩酒飲興吟情頗有餘¶
　　　南郊分獻仍得東字¶
<pb:KR4h0117_WYG_430-21b>¶
牲帛分方禮數同石壇高峙帝丘東人傳碧海無波久¶
我覺神仙有路通老栢隂深低印月祥煙繚繞逺隨風¶
頻年趨走承恩地感極深慚賦未工¶
　　　喜雪用禁體二十韻¶
同雲初黯黯凍雨忽纎纎歴亂先投瓦霏㣲巧入簾不¶
緣風自舞時有霰相兼貪賞衣從濕矜奇手自拈當㘭¶
偏厚積洒壁毎虛黏贔奰懸朱闥輕盈壓畵簷竹俄封¶
翠節松忽變蒼髯四埜疑無路羣峰未没尖兒癡愁遽¶
<pb:KR4h0117_WYG_430-22a>¶
止老怯恐無厭㵸茗資清苦侵床减黒甜履穿妨近歩¶
臺逈眩遐瞻縱得幽人愛還遭俗子嫌窮閻皆罷市逹¶
衜竟遭扻聳處肩將合談時口似箝腐儒良獨喜豊稔¶
此能占麥必連雲秀蝗今入地潜袁門甘暫閉墨突異¶
常黔挾冊光堪映論詩禁最嚴苦唫毫屢秃劇飲酒湏¶
添白戰慚前軰餘膏亦可沾¶
　　　送徐舜和使高麗十六韻¶
聖澤霑&KR0651;域賢勞屬近臣巻書辭翠幄持節出丹宸恩¶
<pb:KR4h0117_WYG_430-22b>¶
餞來浮蟻宫袍賜瑞麟赤心知報國素志不謀身四牡¶
遵塗急三韓引領頻華夷元共主符命此更新驛路千¶
山曉王正萬里春鱉橋成幻語鴨綠是通津舉國郊迎¶
日諸曹伴館辰龍鬚専晏席鶻舞樂嘉賓賦手㸔前軰¶
詞峰讋遠人端卿名久著原父博無倫首夏應旋斾同¶
官毎望塵神功煩紀錄帝學待敷陳¶
　　　屋舟為潤人錢宗玊作¶
身世悠悠水上萍高人棲泊傍岩扄浮生甫里從無宅¶
<pb:KR4h0117_WYG_430-23a>¶
擇勝坡翁别有亭意匠經營殊雀舫心機忘盡對鷗汀¶
推篷小酌江天碧下矴遥連海㠘青豈必侵星逰别渚¶
不妨撑月吸波泠鱟㠶隱隱當窓起魚艇飄飄倚檻停¶
雨洒春波簷欲沒潮囬秋浦酒初醒危檣颭浪吾何恐¶
擊櫂成謳客喜聼京洛塵纓思一濯長風借便可揚舲¶
　　　得邸報有異聞感而有作¶
百年異事駭初聞反袂開緘老眼昏太史豈應侵諫職¶
寒儒自欲報君恩驪龍頷逆難遭睡虎豹關嚴枉呌閽¶
<pb:KR4h0117_WYG_430-23b>¶
但使有光争日月不慚無力正乾坤妖蟇寸鉄心何苦¶
駿馬千金骨僅存烈士殉名元可䘮佞人多巧舌空捫¶
唐科詎愧劉蕡䇿楚些湏招屈子魂事定葢棺眞不朽¶
聲縁憂國竟湏吞干將在獄猶衝斗砥柱當流少遏奔¶
文運盛衰關世運長歌寫罷不堪論¶
　　　送閣老熊峰石公祭告泰山闕里¶
一函香帛出彤墀東祀親煩閣老齋七十二君封禪地¶
百千萬世帝王師新朝望秩遵虞典故國牲牢憶漢祠¶
<pb:KR4h0117_WYG_430-24a>¶
祝册御名勞自署華原使傳已先馳頌聲遠播懷柔後¶
道化孚昭感格時登望杜陵逰甚壯低囬遷史去何遲¶
秦碑細剔莓苔字周檜徐攀雨露枝秘跡未緣窺玊牒¶
遺音如或聼金絲長途記述詩偏富盛禮遭逄興亦竒¶
青簡裁成湏大手鑾坡翹首數歸期¶
　　　柴埠津¶
一聲兩聲牛背笛三隻四隻漁人舟江村風景描難就¶
倚杖閒行古渡頭¶
<pb:KR4h0117_WYG_430-24b>¶
　　　箱房後叢竹抽簡甚多内直房候朝與司徒孫¶
　　　　公談種竹事公誦其在吏部郎署詠竹因次¶
　　　　其韻¶
新竹春來日漸添清隂翠色滿踈簾此君毎見難抛却¶
不覺孤亭日轉簷¶
　　　睡起¶
習閒成懶百無功塵事難侵世累空睡起呼童向籬落¶
菊花枝上捉青蟲¶
<pb:KR4h0117_WYG_430-25a>¶
　　　木亭發後用前韻寄之¶
目隨㠶影入雲中路出湖山東復東無限風光供指㸃¶
氷為溪水玊為峰¶
　　　其二¶
吟社同推老作家珍函題處字如鴉一尊未盡淹留興¶
秋晩方㸔菊有花¶
　　　其三¶
剥後還教碩果存陽和漸次滿乾坤何曽老誖眞堪嘯¶
<pb:KR4h0117_WYG_430-25b>¶
漫有(闕/)　到子孫¶
　¶
　¶
　¶
　¶
　¶
　¶
　石倉歴代詩選巻四百三十¶
