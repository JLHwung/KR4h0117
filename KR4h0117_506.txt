# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:23.836401
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷五百六
<pb:KR4h0117_WYG_506-1a>¶
欽定四庫全書¶
　石倉歴代詩選卷五百六¶
　　　　　　　　　　　　明　曹學佺　撰¶
　明詩次集一百四十¶
　章羽士(名志宗號/逍遙子)¶
　　　坐馳¶
坐馳夫如何心與物俱往主人已離舍客氣日侵長門¶
户生荆棘白日遊魍魎精神斵喪盡靈府無資養經營¶
<pb:KR4h0117_WYG_506-1b>¶
四海間何日廻輪鞅¶
　　　至人¶
至人尚髙潔不為名利闗開廬卧白雲把酒對南山南¶
山青崒嵂流水聲潺湲泠然清我心我心今正閒但得¶
心中好何妨頭上斑¶
　　　不言錢¶
阮籍性嗜酒王衍不言錢二公生頗異誰賢誰不賢我¶
無嗣宗才亦無夷甫權懶向陌中走祗愛山中眠釀泉¶
<pb:KR4h0117_WYG_506-2a>¶
成美酒作詩成長篇求道心是道修仙身是仙不蘄皇¶
命召須待玉詔宣何時出世間騎鶴上青天¶
　　　閒述¶
天無一㸃雲萬里淨如洗八面風不搖塵埃無由起我¶
心亦如之光潔難倫比莫教閒累侵便合真仙理¶
　　　春晝¶
刺桐花開春晝長粉蝶雙飛過短墻萬彚囂諠誰主張¶
布谷催耕春正忙黄鸝啼散暮天碧白鳥㸃破春山蒼¶
<pb:KR4h0117_WYG_506-2b>¶
三春好景可人意安得長繩繫太陽大哉化工陶萬物¶
蠢動臭腐皆生光人生有如石邊火隨生隨滅何遑遑¶
細推物理探元化日向東風笑幾塲¶
　　　四皓奕棊圖¶
何事山中閒奕棊顔如丹渥鬢如絲不將白眼看浮世¶
且向山中歌紫芝歌紫芝心蕩蕩嬴秦殘忍知不知若¶
無張子房安肯出丹墀羽翼太子難動移雖有繒繳將¶
安施扶弱安劉今幾時畫中見之恍在斯問之不答亦¶
<pb:KR4h0117_WYG_506-3a>¶
不顧妙算還他一着竒¶
　　　端午¶
今日端陽節瑤池宴列仙爛蒸雲裏鶴細膾海中鱣鳳¶
管吹三島龍舟鬬九淵忍將蒲泛酒遙酹逐臣前¶
　　　夀藏¶
尋得佳山水窮年得所依鑿苔開塜塔種樹作簾幃莫¶
訝滕公喜休敎莊老譏他年仙化去還有鶴來飛¶
　　　咏杖頭童子¶
<pb:KR4h0117_WYG_506-3b>¶
出入不離手行藏賴爾扶莫辭行路逺應念老人孤下¶
水測深淺探朋窺在無待看仙詔下擕汝上清都¶
　　　自適¶
茅屋居來好悄然人事疎身如泥不動心與室同虚皎¶
皎松間鶴翛翛水裏魚縱横皆自得無咎亦無譽¶
　　　山中秋日¶
山中秋日冷蕭蕭一谷寒雲伴寂寥黄菊傲霜花半老¶
緑荷翻雨葉將彫煙霞遁跡規模小鉛汞還丹歲月遙¶
<pb:KR4h0117_WYG_506-4a>¶
試向西皇問消息青天端不負窮樵¶
　　　應世¶
新營茅屋兩三間不着丹青也好看翠竹黄花閒裏翫¶
髙山流水静中彈㡬回大醉非干酒一任閒眠總是丹¶
萬慮不侵心自樂數聲啼鳥韻林端¶
　　　自適¶
生來命合處林泉托迹煙霞樂自然紫府黄庭身内景¶
祥雲瑞氣性中天詩吟邵子胸中趣琴鼓周文指下絃¶
<pb:KR4h0117_WYG_506-4b>¶
世事悠悠何足問任渠滄海變桑田¶
　　　鏡中燈¶
青銅磨出光於月一㸃金星裏面紅似是似非休着相¶
不偏不倚恰當中有無交入生光彩彼此含容盡貫通¶
内外混融無間隔却從虚處認真踪¶
　　　夜坐¶
窻間獨坐意翛翛一盞寒燈伴寂寥風是故人能自至¶
月為佳客不須邀金甌泛酒飄春霧石鼎烹茶響夜潮¶
<pb:KR4h0117_WYG_506-5a>¶
一卷蕋珠閒誦罷紛紛鸞鶴下青霄¶
　　　林泉髙興¶
山中無事日如年物外家風别一天嘉樹飃香來棐几¶
竒花弄影拂香筵呼童汲水烹新茗與客吟詩改舊聯¶
操舍縱横皆自得看雲閒對落花眠¶
　　　述意¶
方外堂堂一丈夫非賢非智亦非愚生無論道經邦術¶
居有栽花種樹書雲裏謾乘蕭氏鳳雪中休䇿鄭生驢¶
<pb:KR4h0117_WYG_506-5b>¶
孰云蓬島無縁到一片靈臺是坦途¶
　　　山居¶
入市事何雜山居日倍長柴門無過客花草自生香¶
　　　林泉¶
一炷清香一卷經琳琅振響徹雲扄仙人跨鶴凌風下¶
玉笛雙吹入紫庭¶
　　　示邀飲者¶
一日清閒一日仙本圖將息養殘年鄙夫不解神仙意¶
<pb:KR4h0117_WYG_506-6a>¶
往往催人上酒筵¶
　　　落花¶
庭前俄見衆花開陣陣飄香入座來何事東風太無藉¶
紛紛吹落滿蒼苔¶
　　錢羽士(法名月齡號/鶴山道人)¶
　　　對酒¶
人生行樂對酒歌對酒不樂空愁何謫仙不惜金貂換¶
長安市上風光多君今不飲空白首世事紛紛春夢婆¶
<pb:KR4h0117_WYG_506-6b>¶
客來貧居興不孤街頭貰酒雙提壺昨朝酒醒今復醉¶
何用屑屑悲窮途寄言賢達當樂飲積與子孫今在夫¶
　　　花前¶
有酒當醉花前人莫敎啼鳥傷殘春流光轉盼赴壑水¶
好花回首飛紅塵請看自古繁華地年年惟見蓬蒿新¶
　　　澄江登君山¶
洞庭髙聳翠此亦重留名太古蒼茫色長江晝夜聲暮¶
煙横北固曉日近東瀛𤣥武昭靈勝行宮煥紫清¶
<pb:KR4h0117_WYG_506-7a>¶
　　　初夏即景¶
衰微吟思健户牖自南薰散髪惟髙枕清歌遶白雲課¶
分蜂臼密香䕶燕巢芹不暇探幽賞滿庭空緑筠¶
　　　銅井訪僧¶
曲曲桑麻路層層紫翠臺遠尋銅井去先訪竹門開雲¶
筥採茶入瓦罌沽酒回三生不盡話松日照蒼苔¶
　　　浮槎自况¶
欲尋仙島勝故作此浮槎風外青帆捷煙中白鳥斜滄¶
<pb:KR4h0117_WYG_506-7b>¶
洲夜吟月閬苑曉看花華髪天隨子清波到處家¶
　　　訪僧田舍¶
北里尋僧舍青山水郭田短笻孤墅入紅樹碧溪連菰¶
米炊香積茆茨帶夕煙相懽復無語我亦愛逃禪¶
　　　飛來峰¶
此峰西竺有何代逺飛來空洞玲瓏竅天香紫翠臺金¶
鰲湧地出靈鷲倚天開竒勝復竒過躋攀得幾廻¶
　　　甘露寺¶
<pb:KR4h0117_WYG_506-8a>¶
弭棹東溪步尋詩北固遊大江空有月多景已無樓秋¶
草埋香積黄蘆覆故洲不堪南入望吳晉兩荒丘¶
　　　對酒口占¶
把盞臨窻樹驚心葉半黄有愁消臘醑無計避秋霜浮¶
世蝸粘殻勞生蟻戰塲生涯從爛醉拂石卧殘陽¶
　　　奉和泉翁邵尚書㸃易臺二首¶
繡嶺縈廻抱此臺風雲長為䕶崔巍侵衣月白疎松漏¶
洗硯泉香古澗來尼父象文隨化著羲皇爻畫自心開¶
<pb:KR4h0117_WYG_506-8b>¶
六虛行盡天機健數片梅花㸃翠苔¶
古今靈異此山川遠海髙丘一望前煦煦陽和隨意領¶
𤣥𤣥太極妙心傳松隂三尺焚香石花底千尋滴露泉¶
何處道人來倚杖海天亭畔和瑤篇¶
　　　龔守誠社長水北山庄作㑹¶
好事常開水北堂柳隂曲曲兩三行時來喚渡投吟社¶
每共看山坐石牀烏角風情歸錦里黄花籬落傲柴桑¶
詠謌半是投簪客韋布相輝錦繡裳¶
<pb:KR4h0117_WYG_506-9a>¶
　　　鄉村訪友¶
亂鴉枯木夕陽村野客尋詩逺到門石逕逗煙茶正熟¶
地爐連榻酒重溫寒泉寫意琴三尺午夜論心月半痕¶
一别忽經三十載喜君生子又生孫¶
　　　至日¶
羣隂剥盡見天開一脉陽和地底回已見閉闗敦古禮¶
又從嘘管試飛灰飽飱不自知年歉喜節還應畏老萊¶
改歲春風知不逺故將消息問寒梅¶
<pb:KR4h0117_WYG_506-9b>¶
　　　吟仙閣初成志喜¶
碧樹遙連海上峰朗吟仙子舊相逢銀潢倒影天街近¶
玉屑浮香露氣濃一笛落梅飛逸響五絃流水寄遐蹤¶
鈎簾獨倚西闌暮雲在青山鶴在松¶
　　　謝近思惠紫霞冠¶
玉人遺我紫霞冠似得明珠掌上看雲匣深藏靈氣滿¶
星壇髙戴步虚寒雅觀近傍三花樹得意初成九轉丹¶
從此不羞華髪短行歌塵外想飛翰¶
<pb:KR4h0117_WYG_506-10a>¶
　　　寒夜¶
幽夜虚齋榾柮爐香茶美酒向誰呼歲將窮處春將復¶
人到貧時事到無書卷自飜風葉亂燈花細剔雨簾孤¶
絲絲一種清愁髪掩映寒梅野雀圖¶
　　　中秋¶
桂魄風清散夜氛人間秋色正平分九華煉液金承露¶
五彩浮空錦作雲脱蚌明珠從海出侑觴仙樂自天聞¶
廣寒咫尺鄰虚閣躡景慚無象緯文¶
<pb:KR4h0117_WYG_506-10b>¶
　　　秋分日同友人山行¶
羈愁暫擺作山行秋日平分氣轉清溪影照人風已息¶
稻香沾袖雨初晴古今在眼青山色歲序驚心白鴈聲¶
更喜同遊俱物表搴芝坐石看雲生¶
　　　六十自夀¶
忽忽年華六十來無為化裏此胚胎煙霞古洞新吟閣¶
星月寒江舊釣臺香雨細看抽草帶東風先為破梅顋¶
一瓢分取泉中月聊為饑年作壽杯¶
<pb:KR4h0117_WYG_506-11a>¶
　　　用韻荅諸君子見贈¶
谷口逢人問我家紫芝三畝秀靈華宵堦獨步穿林月¶
晴閣遙看疊嶺霞酒澁未招枌社客詩新不鬬建溪茶¶
寄言小讌秋成候市有清酤菊有花¶
　　　重遊致道觀¶
拂衣重上老君壇廿載流光指一彈星檜倒懸臺上石¶
月泉香浴井中丹雲龍歸洞靈湫黑露鶴翻巢碧樹寒¶
為覓舊遊今已矣臨風搔首起長歎¶
<pb:KR4h0117_WYG_506-11b>¶
　　　夀藏自賦¶
倐忽年來卦氣週黄芽未熟雪盈頭了心頗定歸藏計¶
畢世終同造物游日上松梢開繡嶺月明海外是瀛洲¶
從今不掛塵中念好待空懸黍米浮¶
　　　聞鴈¶
城頭霜落夜初分嚦嚦悲鴻枕上聞塞北未全收戰馬¶
江東漫自起愁雲驚心落葉敲窻雨轉眼流光過隙曛¶
寒夢易醒人易老吟懷牢落豈堪云¶
<pb:KR4h0117_WYG_506-12a>¶
　　　同堠山宗姪重遊張公洞¶
洞口四時花木鮮探竒還入洞中天丹留宿火仙家竈¶
芝秀靈根石上田霹靂何年開此竅躋攀今日付清縁¶
阿咸亦是髙情者蔬笋行庖几杖邊¶
　　　訪呉竹沙隠君和王如山韻¶
蘿屋尋君豈偶緣閒情翠竹白沙前拂衣松徑沾清露¶
曵杖苔堦損緑錢圮上再逢黄石老山中又見紫芝仙¶
春畦過雨多栽藥甘苦嘗來為引年¶
<pb:KR4h0117_WYG_506-12b>¶
　　　牛首山¶
髙林殘暑散秋風牛首登臨法界中杉檜㕘天隨上下¶
江山極目自西東獻花白鳥來何際掛樹青猿叫徹空¶
老眼欲探兠率境梯雲千尺月䑃朧¶
　　　賀庚友徐仁齋夀器¶
孺子髙年未白頭家聲籍籍重南州早將歸計生前了¶
儘把閒情世外遊碧漢秋風吹老桂滄波夜月載虚舟¶
請君看取㝠靈葉萬古青青覆弱流¶
<pb:KR4h0117_WYG_506-13a>¶
　　　華藏重遊¶
秋水微茫秋日清重尋煙寺蕩舟輕偈留法界雲端月¶
菓摘香臺樹杪橙露氣千崖浮沆&KR1197;潭光一鏡湛空明¶
獨山門外湖波杳無限青山白鳥情¶
　　　重九節登西山¶
振袂東山最上峰道心物意兩冲容五湖天外陶朱宅¶
九日花前靖節笻紺帶楓林凝夕霽甘流橙橘剖霜封¶
興闌歸棹鷗波濶渡口夕陽帆影重¶
<pb:KR4h0117_WYG_506-13b>¶
　　　秋懷¶
浪游𤣥圃自年年未信霜華到鬢邊天造流行何足計¶
世途髙下漫隨縁風牽庭葉蛛絲亂露洗盆花鶴頂妍¶
感興有詩還感物一廻開落一凄然¶
樹底鳩聲呼晚晴樹頭斜月照窻明雲霞暖䕶希夷枕¶
風月間隨子晉笙豈有事來驚寵辱絶無塵到謝將迎¶
鬬雞走馬非吾意白石清泉過此生¶
心游𤣥古若昏愚鷇食鶉衣分自如天下生民堯舜世¶
<pb:KR4h0117_WYG_506-14a>¶
床頭卷帙老莊書琴臺雅調懸孤月劍閣寒光動碧虚¶
老鶴行來枯葉響始知秋色到吾廬¶
西鄰僧舍白雲重夢枕驚回破曉鐘身寄百年猶過客¶
老添來日漸消容江雲排起沙頭鴈露砌吟餘草際蛩¶
好事山人愁不寐起將和露看青松¶
露砌幽花抽玉簪娟娟淨對道人心纖埃何有侵虚室¶
破壁惟應掛素琴鹿飲頻來窺澗滿鴉飛不斷繞巖深¶
莫將此意聞朝市恐解塵纓到逺林¶
<pb:KR4h0117_WYG_506-14b>¶
　　　無題¶
天澹鳥飛飛山青雲杳杳道人黙坐時樓閣空中小¶
　　　巖居即事¶
未得飡雲吸紫霞饑來一任採山花懵騰不識人間事¶
流水聲中寄歲華¶
　　　石塘菴夜宿¶
石塘春水浸漁磯煙暮尋僧未掩扉野話清燈照無睡¶
影堂沉寂篆煙微¶
<pb:KR4h0117_WYG_506-15a>¶
　　　湧金亭紀勝¶
青巾一幅勝烏紗徑裏香泥踐落花盤礴午凉亭樹畔¶
瓦罌分汲煮春芽¶
　　釋雪江(名明秀號/石門子)¶
　　　古意¶
黄河滚滚天上來客星獨照桐江臺漢庭老吏不復見¶
天下清議安在哉東家小兒富且貴春城錦衣髙馬廻¶
落日還隨髙馬去醉歌吸盡鸚鵡杯前山大雪苦吟客¶
<pb:KR4h0117_WYG_506-15b>¶
閉門饑腸千樹梅千樹梅花萬年雪侍中之血賈生才¶
南海猶聞越裳貢市舶萬里風濤開明珠翠羽不知數¶
神仙窟宅真蓬萊紛紛世事皆局戲淚灑江雨江邊哀¶
　　　方棠陵託胡黄門惠寄龍竹杖¶
棠陵仙人南嶽遊寄我武當龍竹杖付託黄門情甚遙¶
千里相持豈能忘直下荆楚過洞庭鬼神欲奪蛟龍爭¶
陽侯水底為呵䕶扁舟風浪不敢生老夫拄上石門去¶
猿猱跳嘯魍魎驚賴爾扶持老骨瘦目斷三湘歌月明¶
<pb:KR4h0117_WYG_506-16a>¶
　　　卜居勝果招董蘿石¶
遊人不到處古木萬峯廻勝槩天留與閒雲我自來路¶
從蘿壁轉山盡石門開試汲西巖月期君共茗盃¶
　　　懷太白山人¶
病裏延僧夏詩篇憶舊遊空堂一葉雨凉思滿簾秋盡¶
日書長把深山道自謀芙蓉正堪採誰為寄清愁¶
　　　歸鴈¶
萬里隨寒暑南衡又北秦雲飛時避弋水宿更呼羣青¶
<pb:KR4h0117_WYG_506-16b>¶
草湖邊雨黄沙磧上春天涯未歸客愁向夜深聞¶
　　　訪顧子重于瑞石山居¶
故人喜我至下榻掃煙蘿丘壑此心在文章如命何鶯¶
聲花外老春事雨中過何日西湖上漁竿共草蓑¶
　　　古松陶將軍别業¶
犂鋤破沃野春日鳥闗闗故篋隂符在芳樽細柳間涓¶
涓堦下水歴歴海門山乘興徐行逺東城踏月還¶
　　　山中懷蘿石翁¶
<pb:KR4h0117_WYG_506-17a>¶
老懷常耿耿歲暮一行書寒日孤城短山堂獨夜虚病¶
多憂到骨吟苦淚盈裾秪恐梅花笑相逢齒髪疎¶
　　　悼張朝貢舉人¶
冰霜茅屋下髙誼出風塵灑淚悲今日憐君似古人文¶
章留氣節松桂想丰神猶憶譚𤣥日城東對病身¶
　　　許泉亭秋日¶
手把傳燈録西巖卧病翁柴闗上野色石壁下秋風歲¶
月飛鴻外江山落葉中菊花知九日青蘂更叢叢¶
<pb:KR4h0117_WYG_506-17b>¶
　　　宿歸雲堂¶
寺前昨日雨水滿放生池獨往忽乘興幽尋豈有期夜¶
深月未出秋近竹先知重把茶盃坐雲山話所思¶
　　　送陳墨山往吳淞兼柬胡秋田¶
五茸城外月不見十年餘顧我曾遊地因君得寄書津¶
亭然夜火江市膾鱸魚若見秋田叟還勞問起居¶
　　　寄顧子重客燕山¶
憐君湖海士猶未得安居世難還看劍家貧不廢書秋¶
<pb:KR4h0117_WYG_506-18a>¶
風吹塞鴈鄉信憶江魚隠志何時遂山深小結廬¶
　　　日暮¶
西閣日將夕川原生暮煙遠林歸倦鳥枯葉抱寒蟬野¶
岸魚罾外秋風戍壘前故人應念我定有尺書傳¶
　　　贈武夷徐羽士¶
浮丘學仙子秘法與誰傳𤣥牝長生地青牛小洞天御¶
風乘鶴駕踏月弄漁船九曲春源上桃花紅欲然¶
　　　夜雨¶
<pb:KR4h0117_WYG_506-18b>¶
燈影西堂裏三年病惠休空山聞夜雨獨客抱春愁花¶
鳥寒應苦星河暗自流誰家有明月長笛倚髙樓¶
　　　勝果寺西&KR3453;¶
病懷頗自愜滿屋是秋山磵水穿松過荆扉帶月闗幽¶
花憐客晚獨鶴避人間一月東歸計西嵒已忘還¶
　　　逢勝果寺僧¶
不見山中侶梅花又隔年長思月岩下幾夢郭公泉花¶
鳥春相得煙霞病共憐一罇上元月喜爾共燈前¶
<pb:KR4h0117_WYG_506-19a>¶
　　　奉次陽明先生謫官龍塲所作原韻¶
花落鳥啼春事晚心旌難副簡書招蠻煙瘦馬經山驛¶
瘴雨寒雞夢早朝佩劍衝星南斗近諫章回首北辰遙¶
江東便道如相過煮茗松林拾墮樵¶
　　　楚江秋曉次石田翁韻二首¶
草寒霜渚夢悠悠衡嶽西風落木秋病裏斷猿司馬淚¶
吟餘殘月仲宣樓自憐江漢猶遲暮誰採芙蓉寄逺遊¶
鴻鴈一行斜不度水光山色滿汀洲¶
<pb:KR4h0117_WYG_506-19b>¶
山川搖落露華晞野寺鳴鐘破曙暉千里人煙江郭静¶
數聲漁笛水禽飛寒催刀尺風霜早日遠闗河信息稀¶
叢菊又開身在客長沙誰念未成衣¶
睡起長年報水程江花無數傍船明漢陽人語舟横渡¶
夏口雞鳴月近城寂寞陣圖諸葛計支離心事杜鵑行¶
却從歲序悲黄葉一夜湘潭白髪生¶
　　　懷太白山人¶
堦前黄葉堆欲滿湖上白雲閒自來千里秋風悲斷鴈¶
<pb:KR4h0117_WYG_506-20a>¶
兩峯寒日憶登臺未能明月同移棹想見黄花獨舉杯¶
吟遍長松千萬樹南屏落日寺門開¶
　　　方棠陵鄭少谷二先生同宿石門¶
竝馬相過仍竝榻月明虚閣聽泉流直尋野寺重題壁¶
厭説闗河早發舟江漢不期千里㑹雲霞深惜兩峰秋¶
棠陵少谷平生友併得西岩一夜留¶
　　　許九杞過五畆山分杜韻¶
杖藜竹閣欵斜暉披拂清風暑亦微山月又當書榻上¶
<pb:KR4h0117_WYG_506-20b>¶
水禽時傍釣船飛江闗信息逢人問丘壑心期與世違¶
博得倦遊鄉國味鱸魚蓴菜入秋肥¶
　　　曉長老挽詞¶
西池花謝見蓮成短世逢人問死生白髪卧雲真是病¶
青山埋骨始完名雨燈夜着虚堂影秋磬寒隨落木聲¶
欲為吾師著禪行石章兼勒嗜茶銘¶
　　　雪中喜張雪樵司訓還家¶
小山踏雪問歸舟一别無書十二秋明月梅花寒自好¶
<pb:KR4h0117_WYG_506-21a>¶
草堂春酒夜相留老懷林壑欣重敘塵跡江湖遂晚收¶
芳草鹿鳴猶在耳為憐髙致繼方洲¶
　　　寄九杞先生¶
兩句三年報已成杞泉凉月照人清九華芝草髙踪在¶
千里㝠鴻病眼明野墅柴門香稻熟漁村江樹晚山晴¶
憑誰喚起王摩詰畫汝綸巾杜曲行¶
　　　中秋泛澉漵湖董蘿石許東山朱西川許九杞¶
　　　　孫太白沈紫峽陳句溪同賦¶
<pb:KR4h0117_WYG_506-21b>¶
人物百年滄海上釣竿千丈拂珊瑚前峰吹笛月在水¶
中流放歌秋滿湖夜静魚龍廻浦漵天低星宿動菰蒲¶
山川勝槩自今昔天柱洞庭還有無¶
　　　早春進艇赴棠陵石屋之招¶
煙霞舊誼經年别人日書來促我行想見巾車停石屋¶
倩遊山水有春鶯風移舟楫髙江曉雲去衣裳逺樹晴¶
擬把梅花共樽酒月明那惜夜兼程¶
　　　至杭過長安道中先簡太白山人¶
<pb:KR4h0117_WYG_506-22a>¶
野日蒼蒼水氣寒半篷斜日下長安川平去鳥秋風沒¶
葉落孤村暮雨乾久客詩囊隨日富漫遊心境與天寛¶
憑誰寄語南屏叟猶有湖山興未闌¶
　　　送朱龍山文士還姑蘇¶
留君久擬住松闗何事扁舟復北還為别自應憐白髪¶
相逢誰與買青山巢由踪跡江湖上鮑謝文章伯仲間¶
新緑滿篷行色逺水村花事半闌珊¶
　　　漫興¶
<pb:KR4h0117_WYG_506-22b>¶
落日千峯柱杖前古苔長擬隠居篇潁濵定有箕山月¶
廬岳時看瀑布泉小閣梅花迎老眼殘陽白髪卧髙天¶
聖朝有道憂今少藥餌煙霞且歳年¶
　　　梅花賡西村韻¶
凍絶深山萬木荒一枝歲晏獨含芳水邊月落寒無夢¶
簾外花明夜有霜甘向風塵棲草莽不隨桃李傍門墻¶
春園盡借陽和力顔色何曾帶雪香¶
　　　　許泉亭成簡蘿石翁¶
<pb:KR4h0117_WYG_506-23a>¶
隠居晩嵗卜西巖叢棘荒煙手自芟祗為巖泉藉疎豁¶
更堪碁局傍松杉杖邊隂壑四時雨檻外風江千里帆¶
嶼南老人有髙致許泉名已為吾劖¶
　　　過沈紫峡園亭¶
抱道園居病五年尋常起坐萬書前驚看白髪搔盈短¶
數問黄花瘦可憐滄海孤舟移落日紫薇髙榻卧秋煙¶
秪今强健重携手把酒青峰錦石邊¶
　　　得白泉徐侯書¶
<pb:KR4h0117_WYG_506-23b>¶
擕李城西從拂袖歸帆直過釣臺西却憐别後無消息¶
忽得書來問杖藜江岸鷓鴣悲暮雨柴門燕子惜春泥¶
海邊猶有甘棠樹幾向花隂憶貴溪¶
　　　賔山駐錫雲居¶
滿地雲山皆幻住此心若了始為僧草茆徑昃須扶杖¶
霧雨堂昏要續燈警露鶴鳴穿壁月弄花猿引掛岩藤¶
閉門細究楞嚴㫖鏡像年芳未可慿¶
　　　悼猿寄王雨舟¶
<pb:KR4h0117_WYG_506-24a>¶
昨宵嘉樹庭前夢杳杳還疑到桂林羣侣相悲秋月冷¶
舊巢猶在瘴煙深雲根細草埋通臂林麓幽花見獨吟¶
萬里秋風如逆旅塞鴻胡馬本同心¶
　　　和徐襄陽秋夜之作¶
江郭初聞一鴈聲鬢絲燈影伴殘更懸知風雨聯牀夜¶
即是池塘夢草情十載宦遊存菊徑百年歸老有柴荆¶
髙堂白髪俱强健遮莫當歌酒謾傾¶
　　　宿九杞山人雲濤莊¶
<pb:KR4h0117_WYG_506-24b>¶
叢桂石牀雲霧深柴門天隂鵝鸛臨野寺晩風閒落日¶
小山春月動髙吟衣裳自帶煙霞色江海猶存獻納心¶
十載閉闗名愈盛多君裹足咫峰隂¶
　　　錢塘懷古二首¶
少師埋骨此林丘零落中原幾百州雲霧不遮髙塜月¶
江山無復故宮秋南枝拱木精靈萃北面稱臣壯士羞¶
恢復無由勲業盡千年遺恨幾時休¶
梅花零落孤山路放鶴亭前月自髙宇宙兩間真處士¶
<pb:KR4h0117_WYG_506-25a>¶
勲名千古一鴻毛書無封禪存遺藁祠有軒裳列布袍¶
惆悵先生招不起滿湖煙雨暝蘭臯¶
　　　小寒食寄王仁甫¶
禁火空齋猶短褐流鶯多事尚闗闗此生天地惟憂道¶
何處江湖不着閒春雨書邊長碧草梨花病裏過青山¶
肯來入社仍沽酒看竹吟詩任往還¶
　　　感興一首用韻¶
江邊雨色曉寒輕昨夜柴門水乍生桃葉隔溪猶喚渡¶
<pb:KR4h0117_WYG_506-25b>¶
梨花沽酒正聞鶯何人得似張平子有客真如阮步兵¶
富貴浮雲歌一放玉壺還對美人傾¶
　　　人日¶
梅花破凍柳條新此日晴光喜動人地濕不堪頻見雨¶
山寒猶得早逢春小堂得友成嘉㑹歉歲寛租是好因¶
尊酒盡情歌且放荒厓窮谷荷皇仁¶
　　　寄鍾西臯先生¶
浮雲世事幾時休忽漫相看鬢色秋不媿山川江總宅¶
<pb:KR4h0117_WYG_506-26a>¶
獨憐詞賦仲宣樓禁垣夜直三更夢河漢秋槎萬里遊¶
天上故人如問及閉門黄葉但窮愁¶
　　　秋興¶
良夜其如月色何布袍尊酒晩凉多瀛洲玉樹仙人宅¶
巴峽秋風逐客歌天上黄河通漢使江邊翠袖倚湘娥¶
頻年已作歸雲意茆屋西岩補薜蘿¶
　　　陪洪司冦陳大理寳叔寺登髙¶
寶叔塔前秋色晴黄花作意向人明錦袍罇酒重陽節¶
<pb:KR4h0117_WYG_506-26b>¶
白髪山川故老情萬里中原芳草歇孤城落日大江横¶
翠華廵幸知何處寂寞天南憶兩京¶
　　　庚辰歲感事次吳宿威太守韻¶
消息真傳愁暮春行營舊國動星辰徒憐漢武廵遊地¶
不見周王清路塵别殿蓬萊花事静芳洲鸚鵡客愁新¶
秦淮一帶蕪城月翠輦琵琶載美人¶
　　　勝果山中懷朱陳二翁¶
西閣暮鐘雲氣隂南山秋色故宮深半巖落日照江雨¶
<pb:KR4h0117_WYG_506-27a>¶
萬里長風吹桂林喜見燈花頻入夢病憐物色獨闗心¶
青天兩夜負明月黄葉思君秪自吟¶
　　　登御校場¶
形勝相傳是故宮祗餘介石倚秋風寒雲野水龍池竭¶
蔓草荒煙玉殿空無復西陵歌窈窕誰應南渡惜英雄¶
至今遺恨斜陽裏江上年年叫斷鴻¶
　　　讀謝翺傳¶
南奔北走家何在七里灘前許劍來厓海夜寒惟月上¶
<pb:KR4h0117_WYG_506-27b>¶
冬青樹老又花開側身天地聊晞髪悵望江山獨把杯¶
一掬當年知已淚秋風灑盡下西臺¶
　　　楊東厓過山¶
山月一尊寒夜裏病懷相見重相留天涯歲暮仍多事¶
海内風塵未易收報國青萍須萬里閉門黄葉已三秋¶
長途落日君應惜易水悲歌壯士憂¶
　　　聞方棠陵至家鍾西臯將歸¶
微雲河漢坐新秋院静梧桐細雨收淮海故人方税駕¶
<pb:KR4h0117_WYG_506-28a>¶
洞庭歸客在漁舟相看鳧雁江湖逺漸覺風霜草木愁¶
千里有期難縮地一罇相與話林丘¶
　　　懷瑞石草堂¶
新年斗酒故人意梅花一枝應抱愁牀頭日髙殘雪在¶
竹裏鶴鳴春磵幽遯世豈惟憂盥櫛安居終得藉林丘¶
已知賔榻青霞地獨自吟詩憶壠頭¶
　　　聞顧子重過五畝山自杭歸&KR0833;敘數日¶
桐花吹雨濕殘春滿地江湖見隠淪短笠輕舟終逺去¶
<pb:KR4h0117_WYG_506-28b>¶
白雲春草喚維新畫牛事已知𢎞景學稼心常憶子真¶
山月一罇談未了夜深猶照病閒人¶
　　　積雨簡青嵒¶
磵道水深不可渡昨夜巖阿夢亦驚江村破屋春一月¶
郡閣芳樽雨滿城上林花事愁無賴吳下人家久廢耕¶
苦憶新年與君約看山藜杖幾時晴¶
　　　過沈山人園林¶
清泉曲徑廻蔬圃錦石寒花隠竹籬再拜已忘相問病¶
<pb:KR4h0117_WYG_506-29a>¶
此生重得更論詩將來歲月天留與欲去江湖路未遲¶
一卧峽西淹十載兩峰明月故人知¶
　　　寄句溪翁¶
苦憶溪翁久不見白頭林壑却何如久淹老病違知已¶
長抱詩愁但索居晩歲不妨生事薄秋風殊覺物情疎¶
相逢應有無窮話終夜青山月上初¶
　　　顧子重陳南賔沈懋學吳天澤九日勝果山登髙¶
越王臺上送長歌落日秋風感慨多草莽野煙諸寢殿¶
<pb:KR4h0117_WYG_506-29b>¶
寺門黄葉舊山河半江舟檝來鴻鴈絶頂罇罍上薜蘿¶
此日相逢總陶謝風流文采復如何¶
　　　題墨山扇圖¶
逺嶼孤煙起林亭落日虚青山半江影竹裏照殘書¶
　　　春日簡城中諸友¶
春山昨夜月明多曉起看山客未過自煮春茶了幽事¶
白雲嵓下紫芝歌¶
　　　客過¶
<pb:KR4h0117_WYG_506-30a>¶
春風湖上問桃花雲水相逢一聚沙明日登臨更何處¶
好山應只在僧家¶
　　　花鳥¶
滿眼春愁不自持風輕雲暖並髙枝美人殊惜花枝老¶
應怪東園喚起遲¶
　　　煙霞寺一百七歳老僧¶
埀老猶疑寶扇翁一龕枯坐萬山中閉門不管春來去¶
芳草滿堦棲落紅¶
<pb:KR4h0117_WYG_506-30b>¶
　　　碧空先輩挽詩¶
獨聽鐘聲坐夜闌袈裟何處問豐干浮雲忽滅心燈在¶
一樹梅花月影寒¶
　　　紅梅¶
絳紗籠月倚春江薄袂生寒藉酒降欲寫清愁寄東閣¶
綵毫硃露曉臨窻¶
　　　過孫山人故居¶
溪邊野竹映寒沙茆屋青山處士家燕子歸來寒食雨¶
<pb:KR4h0117_WYG_506-31a>¶
春風開遍野棠花¶
　　　再過孫山人二首¶
野棘荒煙蔓短墻東風吹雨暗川光江湖交誼無消息¶
山水惟存大雅堂¶
中歲卜居吳下耕水晶宮裏獨柴荆小舟不見弄長笛¶
春草白雲江自横¶
　　釋魯山(秦人嘗遊諸名山北至/燕趙遂以詩名京師)¶
　　　春有冬¶
<pb:KR4h0117_WYG_506-31b>¶
于年春有冬于日朝有夕漂泊旅亭人忽爾歸來客堂¶
堂七尺軀明明夢窟宅青史數行字荒丘一片石人間¶
竟無賴地下終何益但圖此生安塵冗免逼迫若知養¶
心術無欲乃良䇿¶
　　　為靈應寳泉師題梅¶
西湖舊識雪中春骨瘦魂清絶俗塵江北江南路迢遞¶
幽窻勞我夢君頻吳越倦遊三十載相思歲歲衰容改¶
扶笻因入古招提復覩逋仙舊丰采八十老僧真白眉¶
<pb:KR4h0117_WYG_506-32a>¶
此花堪與同襟期索我為歌三弄曲松泉烹茗澆詩脾¶
賦成方倚柴牀歇樓臺影落黄昏月明朝去住又分岐¶
雲水相逢無定時唯師與我心相叶却憐不為梅花知¶
　　　熊耳山¶
雙峯並峙青螺子因問田夫識熊耳埋履塔前人少過¶
山風滿壑空流水岸前野花春自開松間石徑生莓苔¶
山僧博飯親耕利相逢不説西來意¶
　　　送僧住惠山寺次邵民部國賢韻¶
<pb:KR4h0117_WYG_506-32b>¶
路僻塵&KR0349;逺尋幽客自來水清池見底碑久字生苔猿¶
鳥啼深樹煙霞䕶古臺野花渾似我只向静中開¶
　　　虎丘寺¶
欲覓闔閭墓風霜殿閣秋越平吳亦盡劍去水空流字¶
缺碑銘古雲深竹院幽無心唯野鳥不解往時愁¶
　　　柬希曽下第還華州¶
負䇿投明主馳驅豈畏難出鄉逢歲暮歸路踏春寒樹¶
杳雲將暝花明露始乾霜蹄千里健一蹶不須嘆¶
<pb:KR4h0117_WYG_506-33a>¶
　　　秋晴¶
幾日荳花雨兹晨方見晴寒蟬依樹響秋蘚上堦生山¶
脱雲尤翠池涵月更明西風催萬户都作搗衣聲¶
　　　寄楊君謙¶
都下聞歸雁江東憶故人髙山千里夢芳草十年春吟¶
苦先催老心安却耐貧吳門他日過書院許誰隣¶
　　　送李獻吉民部¶
久病無詩思因君强一吟贈言何足重持意自為深官¶
<pb:KR4h0117_WYG_506-33b>¶
棹暖風送客袍花氣侵眼前皆好景争耐别離心¶
　　　王伯安書舍¶
一尋松下地新搆小精廬袪俗入深院閉門抄古書草¶
盆生意滿雪洞世情疎每欲携琴訪心齋恐宴如¶
　　　寄君謙¶
吏隠千年遠南峰事竟同鑑容依石水薰珮度花風林¶
靄牀頭濕崖泉㕑下通紛紛塵世念不入此山中¶
　　　賢大愚住金山¶
<pb:KR4h0117_WYG_506-34a>¶
楊子中流山遶寺題詩逺贈住山人四圍水浸魚龍窟¶
一鏡天開草樹春僧飯許分江上鳥庭除不落世間塵¶
紛紛榮辱都無累清梵朝朝謝紫宸¶
　　　髙御史世徳告病還陜¶
酬國㑹無鄉土夢赤心今為病懷違鴈從沙塞寒時過¶
人向秋光淡處歸笑典朝衫償藥價慢將荷葉製儒衣¶
林間歲月如流水五夜遙應看紫微¶
　　　暮春¶
<pb:KR4h0117_WYG_506-34b>¶
東風送春來散入羣芳去花謝鳥聲間春歸向何處¶
　　　逸興¶
深樹自生凉書眠無事擾合眼夢難成起坐嫌啼鳥¶
　　　足獻吉秋風南北路相别寺門前之句¶
身世本如寄去留俱灑然秋風南北路相别寺門前¶
　　　簡金山師¶
少入深山老更深客傳名字不傳心携笻幾欲求𤣥㫖¶
極目煙霞何處尋¶
<pb:KR4h0117_WYG_506-35a>¶
　　　茶盆山先師靈塔¶
一出煙霞失所依重來生死路相違猊床尚設籠蛛網¶
風度柴門葉亂飛¶
　　　茶盆山題白雲¶
舊與白雲林下期世縁牽惹久相違而今嫌我歸來晚¶
舒巻悠悠不上衣¶
　　　入山訪舊¶
十年閉户慵遊覽今日尋幽入澗阿流水漸髙雲漸下¶
<pb:KR4h0117_WYG_506-35b>¶
幾家茅屋隔松蘿¶
　　　訪張佩之不遇¶
幾度尋君不見君門前髙樹掛斜曛踏春馬向誰家去¶
一鳥空啼滿地雲¶
　　　寄王宗器¶
松下思君獨杖藜隴山遙望眼中迷書成欲付霜前鴈¶
却恨南飛不向西¶
　　　催芍藥¶
<pb:KR4h0117_WYG_506-36a>¶
雨顰晴蹙不禁寒無語垂頭凭曲欄簾捲松隂啼鳥亂¶
滿階芳草又春殘¶
　¶
　¶
　¶
　¶
　¶
　¶
<pb:KR4h0117_WYG_506-36b>¶
　¶
　¶
　¶
　¶
　¶
　¶
　¶
　石倉歴代詩選卷五百六¶
