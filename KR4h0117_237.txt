# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:14.859774
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百三十七上
<pb:KR4h0117_WYG_237-1a>¶
欽定四庫全書¶
　石倉歴代詩選巻二百三十七上¶
　　　　　　　　　　　　明　曹學佺　編¶
　元詩七上¶
　　雅琥¶
　　　寄南臺御史達兼善¶
白溝秋水帝城邊曉發河南使者船契濶山川將萬里¶
飄零歲月又三年雲間快覩㝠㝠鳳海上愁看跕跕鳶¶
<pb:KR4h0117_WYG_237-1b>¶
經術匡君須我輩莫將離恨染華顛¶
　　　汴梁懷古¶
花石岡前麋鹿過中原秋色動關河欲詢故國傷心事¶
忍聴前朝皓齒歌蔓草有風嘶石馬荆榛無月泣銅駝¶
人間富貴皆如夢不獨興亡感慨多¶
　　　酬江夏友人見寄¶
四海元龍眼界空平生豪習竟誰雄早知黔首成秦贅¶
悔學娥睂入漢宫曲水踈篁秋色裏小山叢桂月明中¶
<pb:KR4h0117_WYG_237-2a>¶
故人歲晚能招隠便買扁舟向漢東¶
　　　京師上元夜¶
華月澄澄宿霧收萬家燈火見皇州天閽虎豹依霄漢¶
人海魚龍混斗牛公子錦韀鳴玉勒内家珠箔控銀鈎¶
道傍亦有揚雄宅寂寞芸窗冷似秋¶
　　　送袁果山經歴之潮陽¶
潮陽贊府之官去猶是薇垣白髪郎天上故人懸夜榻¶
海邊候吏促春裝翠綃巻雨蕉花老火齊然雲茘子香¶
<pb:KR4h0117_WYG_237-2b>¶
終日韓山對簾幙祗愁簡牘破詩忙¶
　　　留别凱烈彦卿學士¶
十年帝里共鳴珂别後悲歡事幾多汗竹有編歸太史¶
雨花無迹染維摩湘江夜雨生青草淮海秋風起白波¶
明日扁舟又南去天涯相望意如何¶
　　　唐宫題葉¶
彩毫將恨付霜紅恨自綿綿水自東金屋有關嚴虎豹¶
玉書無路托鱗鴻秋期暗度驚催織春信濳通誤守宫¶
<pb:KR4h0117_WYG_237-3a>¶
莫道銀河消息杳明年錦樹又西風¶
　　　崔徽寫真¶
舞鸞妝鏡拭鉛華毫數無聲散彩霞夜月影寒分桂魄¶
春氷葷薄映桃花夢隨圖去憑青鳥愁逐書來㸃墨鴉¶
未得離魂如倩女衰容先我到君家¶
　　　洛神¶
鄴宫簷瓦似鴛飄蘭渚鳴鑾去國遥謾説君王留寶枕¶
不聞仙子和瓊簫驚鴻易没青天月沈鯉難憑碧海潮¶
<pb:KR4h0117_WYG_237-3b>¶
腸斷洛川東去水野烟汀草共蕭蕭¶
　　　送蘇伯脩御史之南臺¶
天上詞臣&KR1925;莫䨇乘驄此日蒞南邦梅花路近宜逢雪¶
桃葉波平好渡江千里蒼生瞻繡斧十州使者避旌幢¶
同袍知已如相問已許閒身老北窗¶
　　　送趙秉彞親迎江夏之官臨川¶
婀娜新衣錦繡重美人今夕過湖東一聲鐵笛千家月¶
十幅蒲帆萬里風孔雀畫屏占貴客甘棠遺樹咏先公¶
<pb:KR4h0117_WYG_237-4a>¶
墨池光動凌雲筆春滿花封賦更雄¶
　　　送䝉古學教授之卭州¶
玉貫珠連我國音亂山深處變巴吟蒼虬挂屋寒笻瘦¶
白鶴懸巢古棧深座冷一氊知宦况書來萬里見鄉心¶
文翁課最同文盛應譯嘉謨到上林¶
　　　二喬¶
珊樹交加玉樹重鴛鴦難偶雪難容共思漢事隨流水¶
各對吳儂蹙遠峰洛賦未成梁月墮胡笳已斷塞雲濃¶
<pb:KR4h0117_WYG_237-4b>¶
人間流落渾相似猶勝凄凉泣暮蛩¶
　　　二月梅¶
去年呵筆賦寒梅又見仙家二月開不是東君留客醉¶
肯教神女逐春囘棃花院落為雲妬栁絮池塘作雪猜¶
東閣如今清興滅羅浮誰與寄香來¶
　　附謝宗可詠物詩¶
　　　藕花風¶
舞罷紅衣起未休水雲香裏冷颼颼三更清逼銀塘曉¶
<pb:KR4h0117_WYG_237-5a>¶
六月凉生玉井秋颭浪低翻霞影亂凌波輕漾錦香浮¶
莫教吹醒鴛鴦夢好送真人一葉舟¶
　　　曉色¶
遠似烟霏近又空非明非夜兩朦朧一天清露洗難盡¶
幾樹暗雲遮不窮斷角樓臺濃澹裏殘燈院落有無中¶
蒼茫半逐雞聲散又被朝陽染作紅¶
　　　睡燕¶
補巢銜得落花泥困倚東風倦翅低金屋晝閒隨蝶化¶
<pb:KR4h0117_WYG_237-5b>¶
玉堂春静怕鶯啼魂飛漢殿人應遠夢入烏衣路欲迷¶
却被捲簾人喚醒小橋流水夕陽西¶
　　　筆陣¶
授策登壇拜墨卿霜毫不用鐵為兵戰酣已㧞三都壘¶
奏㨗還攻五字城怒捲龍蛇雲霧泣長驅風雨鬼神驚¶
攀蟾獨掃千軍退功奪中書第一名¶
　　　走馬燈¶
飈輪擁轉駕炎精飛繞人間不夜城風鬛追星低弄影¶
<pb:KR4h0117_WYG_237-6a>¶
霜蹄逐電去無聲秦軍夜潰咸陽火吳炬宵馳赤壁兵¶
更憶雕鞍年少客章臺踏碎月華明¶
　　　梅杖¶
紫玉槎牙蝕蘚㾗黄昏扶醉倍精神一枝冷曵孤山雪¶
八尺横拖庾嶺春江路策雲香在手溪橋挑月影隨人¶
歸來却笑林和靖還現堂中上座身¶
　　　混堂¶
香泉湧出半池滣難洗人間萬古塵混沌殻中天不曉¶
<pb:KR4h0117_WYG_237-6b>¶
淋漓氣底夜長春波濤鼓怒喧風雨雲霧垂隂䕶鬼神¶
却笑相逢祼形國不知誰是浴沂人¶
　　　詩瓢¶
雨蔓霜條老翠壺吟邊不是酒葫蘆剖開句裏玲瓏玉¶
着盡胸中錯落珠滿貯苦心留宇宙深藏清氣付江湖¶
誰家半腹能千首為問山人果在無¶
　　　蓮葉舟¶
穏棹紅衣泛渺茫風㠶浪楫水雲鄉曉撑泰華半峰月¶
<pb:KR4h0117_WYG_237-7a>¶
夜載西湖十里香藕放雪絲應作纜荷欹翠柄若為檣¶
不須更捧金仙足太乙真人夢正凉¶
　　　仙槎¶
曾作河源萬里舟塵根已斷卧濳虬無心下土承烟雨¶
有路層霄犯斗牛破浪遠衝銀漢曉凌風竟度碧天秋¶
歸來載得支機石誰識人間博望侯¶
　　　無絃琴¶
獨繭長繅底用抽蛇紋空鎖鳳枝秋落星有色寒光斷¶
<pb:KR4h0117_WYG_237-7b>¶
凍瀑無聲練影收别鶴那聞風外泣孤鸞不向月中愁¶
多情只有柴桑老寂寂山高水自流¶
　　　紙帳¶
清懸四壁剡溪霜高卧梅花月半床璽甕有天春不老¶
瑶臺無夜雪生香覺來虚白神光發睡去清閒好夢長¶
一枕總無塵土氣何妨留我白雲鄉¶
　　　醉鄉¶
曾笑三閭不解遊移家欲向麯城頭人酣方外鴻荒夢¶
<pb:KR4h0117_WYG_237-8a>¶
誰識塵中富貴愁夜月放船遨酒海春風扶枝上糟丘¶
相逢還似無何有喚起東臯為贈侯¶
　　　塵¶
人海深藏混混中非烟非霧遠空濛六街錦繡迷香紫¶
九陌笙簫踏軟紅微歩緩隨羅襪起清歌飛繞畫梁空¶
南來一騎蛾睂笑又送長安茘入宫¶
　　　綠蕚梅¶
綠蕚仙人下玉堂清魂夜化雪芬芳荷衣薄襯霓裳冷¶
<pb:KR4h0117_WYG_237-8b>¶
蘭佩濃薰縞袂香曉額浮酥凝淺黛芳容㸃翠照新籹¶
多應誤入羅浮夢愁絶黄昏鬢已蒼¶
　　　問梅¶
尋春踏雪過西湖試折風前玉一株香影為誰甘寂寞¶
精神何獨占清癯鐘殘角斷愁多少月落參差夢有無¶
吟遶南枝還不應好將心事問林逋¶
　　　苔梅¶
一夜蟠龍裂翠鱗土花深䕶玉精神蒼寒滿樹黄昏月¶
<pb:KR4h0117_WYG_237-9a>¶
碧老孤根太古春姑射香薫荷製好逋仙清入草衣新¶
料應不為天風冷自恐氷肌受㸃塵¶
　　　蟠梅¶
縈青絆碧裂蒼苔晚歲寒香宛轉來蛟舞凍雲氷骨瘦¶
龍眠夜月玉鱗開風霜氣勢從千折鐵石心腸亦九廻¶
祗為東君甘自屈不教虚占百花魁¶
　　　紅梅¶
棃雲無夢倚黄昏薄倩朱鈆蝕淚㾗宿酒破寒薰玉骨¶
<pb:KR4h0117_WYG_237-9b>¶
仙丹偷暖返氷魂茜裠影露羅衣捲霞佩香封縞袂温¶
囘首孤山斜照外尋春誤入杏花村¶
　　　鴛鴦梅¶
兩兩魁春簇錦機文衾夢覺月分輝枝頭交頸棲香暖¶
花底同心結子肥金殿鎻烟籹粉額玉堂環水浴紅衣¶
有情一種隨流水莫被風飄各自飛¶
　　　雪中梅¶
苔珠擎重半朦朧漠漠棃雲夢不同香䕶嫦娥眠玉洞¶
<pb:KR4h0117_WYG_237-10a>¶
影隨姑射下珠宫氷蟾光照南枝夜翠羽聲凄曉樹風¶
天上人間渾一色幾分春色有無中¶
　¶
　¶
　¶
　¶
　¶
　¶
<pb:KR4h0117_WYG_237-10b>¶
　¶
　¶
　¶
　¶
　¶
　¶
　¶
　石倉歴代詩選巻二百三十七上¶
#+PROPERTY: JUAN 卷二百三十七下
<pb:KR4h0117_WYG_237-11a>¶
欽定四庫全書¶
　石倉歴代詩選巻二百三十七下¶
　　　　　　　　　　　　明　曹學佺　編¶
　元詩七下¶
　　袁桷¶
　　　觀真文忠公畫像¶
羣賢輔絶學嵯峨武夷峰熒熒方瞳光汲汲汗簡中緬¶
懷文明初蒼珮極匪躬執筆侍玉署妙語工彌縫飛塵¶
<pb:KR4h0117_WYG_237-11b>¶
變蒼狗濳淵閟游龍空餘經濟心勞徠饑飛鴻濁水投¶
神膠揚清廼竒功喬松不並世寒飈轉秋蓬生世我已¶
後正緒遺顓䝉惕然拜公像斯道非終窮¶
　　　芳思亭　大公尚書公治圃南郊有堂亭凡十¶
　　　　五方池脩廊屈折便宜雨甚亦無礙遊事逮¶
　　　　今荒廢踰四十年故基陳迹不復可考近築¶
　　　　一亭雜植花木廣不踰&KR1194;髣其萬一名之曰¶
　　　　芳思玩其英華將以紬繹志興翰墨有紹是¶
<pb:KR4h0117_WYG_237-12a>¶
　　　　則先公之志作詩示瓘瑾併求親友同賦¶
侃侃尚書公投紱理泉石五堂適寒暑十亭送昕夕瓊¶
英𤣥圃秀美䕃嘉樹碧脩廊不受雨來往隨履舄紅雲¶
漲方塘丹霞耀翠席嘉魚黄金掌瞥見眇難測辛勤三¶
十年深逝晦朝蹟遺訓示子孫樹萟比其徳浮雲變須¶
臾百幻倐消蝕空餘鄭公莊耕稼給衣食緬彼行樂時¶
衆植各有職以兹一&KR1194;園髣像見疇昔幽葩與羣卉生¶
意日不息朝陽漱靈根三咽妙紬繹曠懷事幽賞誓矣¶
<pb:KR4h0117_WYG_237-12b>¶
躬六籍¶
　　　次韻虞伯生夜坐¶
炎晶爍草露木末望西顥静躁誰為尸翕忽紛寸抱志¶
士法天運炳燭不在老羣經固其郛積神以為寶陋彼¶
多言生希名太𤣥草山林詎心違歲月付幽討擾擾徒¶
為名努力在此道¶
　　　其二¶
地氣環中州槖籥均宇内中宵炎溽頻露坐猶憒憒遠¶
<pb:KR4h0117_WYG_237-13a>¶
窮太古雪欲往終有徠馳神極寥廓我筆不可載栖形¶
竹素園萬化等歴塊相期江湖深慎勿寒暑礙秋風起¶
天末紉蘭結幽佩¶
　　　度淮寄養浩¶
竹清寒房静殘月在西壁悄悄燈景微尸坐棄枕席井¶
華飲蟾蜍𤣥雲成五色明知非世謀精詣在六籍我行¶
長淮浪凍樹挾春碧夢予白紵寛䨇眸烱空激書來屢¶
在手此意何的的數靣不成歡遠别廼復惻歸雁臨風¶
<pb:KR4h0117_WYG_237-13b>¶
翔先之寄深臆¶
　　　懷伯生¶
春雨消路塵春風散林纈蕩蕩長安門客子千萬轍城¶
隂有一士淡食羹不啜采彼松上雲煮石化晴雪沈㝠¶
䕶真性觴至那復説向來舌本談今作耳根熱維南有¶
樛枝岩溜滋百結在徳良自防居屯詎為折念之長夜¶
深寒光吐殘月¶
　　　史氏報春堂¶
<pb:KR4h0117_WYG_237-14a>¶
白雲在屋角凱風生樹端下有慈竹叢低昻候平安盈¶
盈玉雪母光若赤瑛盤朝奉鶴禁思暮承龜臺歡教兒¶
誦經史清言消綺紈築堂深且明朱光映庭蘭寸心諒¶
匪石寵辱非所干世故疾危岌奉行身愈完願言樹明¶
徳朝夕應加餐¶
　　　育王珙禪師示寂二紀嶼上人囘山中因寄塔¶
　　　　主¶
石塔累荒土月落冰稜稜永懷跏趺叟松風吹不譍山¶
<pb:KR4h0117_WYG_237-14b>¶
房舊浄供素壁一枝藤語寂絶禪觀機深超祖乗擊石¶
并新火諸天化為燈上有白玉峰丹梯杳難登黄流鉅¶
野漲虎嘯懸厓崩斯道倘未冺微言足搜徵¶
　　　飲酒雜詩¶
春至舊疾作晝眠聴禽聲總角躭六籍萬化何縱横觀¶
象太極初始悟無虧成環中秘靈根羣動一以貞吾欲¶
乘彩鳳截篁以為笙上窮崑崙渾下探渤澥清¶
　　　其二¶
<pb:KR4h0117_WYG_237-15a>¶
夜暝雪初白高卧益自怡起看庭前栁冉冉青春姿長¶
松在西山鬚髪流銀澌豈不念歲苦壯者當固持事至¶
勿獨歲時來詎人為得酒且深醉淵明果吾師¶
　　　其三¶
京師二十載洒中有深歡大雨即閉戸朔風嘗解鞍客¶
至輙笑之是豈宜居官振容筮神蓍鴻飛漸于磐百歲¶
苦世短萬鍾非我干所以東方生吏隠神益完¶
　　　其四¶
<pb:KR4h0117_WYG_237-15b>¶
陽烏乘南雲飄飄振竒翮迫此粱稻謀居移遂成客愧¶
我食京塵誓墓志未獲䨇峰十丈松下有千載魄當年¶
侍蓬瀛香芸森寶册高齋集遺編朱墨猶手澤戰兢愧¶
匪承永念在行役¶
　　　其五¶
少欲觀滄海下取珊瑚枝穹龜負𤣥文靈鰌揚朱鬐盪¶
舟不能往寶氣時紛披有客方壺來授簡雲差差一以¶
參太極九以師庖犧振衣海神泣舉觴山鬼移少觀五¶
<pb:KR4h0117_WYG_237-16a>¶
嶽形五性各有殊神州養深知百靈受驅馳申申安樂¶
翁定洛為中居神京屹金臺五雲玉芙蕖始知天經旋¶
積氣為堪輿¶
　　　其六¶
家鄰天台山云有二子岩巍峩太古石纎脩矗雲尖上¶
棲西竺僧雪色垂鬚髯二子與之遊作詩清且嚴乳花¶
散瓷甌瀑布飛銀簾醉醒夢見之謂我何留淹¶
　　　其七¶
<pb:KR4h0117_WYG_237-16b>¶
南簷孤竹生歲暮何青蒼豈不念道里因之摧雪霜夷¶
齊盧龍居胡為乃名揚入水蛤有文踰淮枳彌芳受性¶
諒匪移臨風酹吾觴¶
　　　其八¶
弱冠不飲酒篝燈横玉繩或云酒中趣湛湛浮雲蒸棄¶
書試其言果若烏輪升天根轉暗雷堅城為之崩妙言¶
粲瓊屑逸興追飛鷹醉鄉倘可居無功乃真朋¶
　　　其九¶
<pb:KR4h0117_WYG_237-17a>¶
江梅生空林歲晏美無度挈身踰朔易愧獨此室處氊¶
房望朝陽耿耿不得語雕籠粲珍禽悵望秦鄉樹爰居¶
東門止盛饗非素茹臨風嗅其英雅志懐故土¶
　　　其十¶
嵯峨白雲阡種松在山腰散之不盈掬離離如麥苖迎¶
陽漱靈津參差拂雲霄露重碧天浄𤣥鶴時來巢俛仰¶
二十年鬂齒日以彫寄聲謝𤣥鶴相期躡岧嶤¶
　　　哀蘭操悲吳允也¶
<pb:KR4h0117_WYG_237-17b>¶
幽蘭兮秋風烱命兮不逢剡剡兮素㽔零露兮莫持望¶
崇岡兮不得返悵江南兮愈逺叢棘兮戔戔欲駕兮無¶
轅孑中野兮屏營芳隕失兮玉零謂我為非人兮吾何¶
辭已兮已兮其將何之幽蘭兮忽悲生失據兮死有期¶
思夫君兮意不極從造化兮何隳¶
　　　煑茶圖一巻髣石窗史處州燕居故事也石窗¶
　　　　諱文卿字景賢外高祖忠定王曾孫儀觀清¶
　　　　朗超然綺紈之習聚四方竒石築堂曰山澤¶
<pb:KR4h0117_WYG_237-18a>¶
　　　　居而自號曰石窗山樵此圖左列圖巻比束¶
　　　　如玉筍錦繡間錯旁有一童出囊琴拂塵以¶
　　　　俟命右横重屏石窗手執烏絲欄書展翫疑¶
　　　　有所構思屏後一几設茶器數十一童傴背¶
　　　　運碾緑塵滿巾一童篝火候湯蹙脣望鼎口¶
　　　　若懼主人將索者如意麈尾巾壺硯紙皆纎¶
　　　　悉整其羽衣烏巾玉色羣起望之真神仙人¶
　　　　云¶
<pb:KR4h0117_WYG_237-18b>¶
石窗山樵晉公子獨鶴蕭蕭烟竹裏月湖萬頃碧瑠璃¶
髙築虚堂水中沚堂深六月如深秋萬柄風揺紅旖旎¶
遵南更有山澤姿對靣晴峰挿天倚憶昔王門豪盛時¶
甲第如雲總朱紫曉趨黄閣袖香塵俯首脂韋䘮厥美¶
一官逺去長安門徳色欣欣對知已豈如高懷脫榮辱¶
妙出清言洗紈綺羣符一試不挂意㟁幘看雲卧林墅¶
平生嗜茗苦有癖古井汲泉和石髓風囘翠碾落晴花¶
湯響雲鐺衮珠蘂齒寒意冷復三咽萬事無言歸坎止¶
<pb:KR4h0117_WYG_237-19a>¶
何人丹青悟天巧落筆毫芒研妙理黄梁初炊夢未古¶
舊事凄零誰復紀展圖縹眇憶遺蹤玉珮珊珊響秋水¶
　　　玉署鼇峰歌答伯庸¶
女媧五色餘刀圭化為蓬萊東海之虹蜺神君方瞳怒¶
凝睇不如百鍊積鐵之方奎日有三足烏其光映顧莵¶
海有三足鼇神山簸靈濤吐呑出沒無定時一叱使之¶
來玉墀大承虚皇小抉銀漢黼黻帝裳追琢廟瓚森嚴¶
贔屭鎮帝署百鬼却走不敢侮粲若珊瑚枝燁燁三秀¶
<pb:KR4h0117_WYG_237-19b>¶
姿文理密察儼素樸孚尹旁逹藏𤣥機我昔坐其側耳¶
冷心彷徨經旬卧向壁夜夢天孫手授雲錦交龍章漆¶
書誥盤傳古昔中有寶珠杳無跡散之六合捲如席視¶
之不見聴以息元氣氤氲龍馬興文兹石㸃首詔爾小¶
臣慶非烟霧出如絲綸矢心濡筆靡有斁萬古作式永¶
無極¶
　　　次韻蔣遠静¶
唾壺麈尾手所持白眼對客客不知出門俗子多敗意¶
<pb:KR4h0117_WYG_237-20a>¶
三語之掾真吾師曉窗新沐緑隂浄碧雲竒峰生九疑¶
隔隣書聲入幽耳茶甌散花酒浮蟻百年行樂在適意¶
燕頷頭顱空萬里君不見燕山俠客多苦寒出門悲歌¶
來日難¶
　　　越船行¶
越船十丈青如螺小船一丈如飛梭平生不識漂泊苦¶
旬日此地還經過三江潮來日初晚九堰雨慳河未滿¶
當時却解傍朱門醉眼看天話長短年來官府催發綱¶
<pb:KR4h0117_WYG_237-20b>¶
經月辛苦鬢已霜布裘漫作解貂具入門意氣猶猖狂¶
自古魚鮭厭明越明日今朝休論説買魚沽酒不計錢¶
被髪江頭傲明月歡君莫作越船婦一去家中有門戸¶
沙上攤錢輸不歸却向隣船盪䨇艣¶
　　　九月望日送姊歸余氏先塋¶
沈沈大士閣千嶂萬夫䧏近樹青禽獨前松白鶴䨇雲¶
霞生几席星斗列軒窗俛首京塵客生涯愧老龎¶
　　　其二¶
<pb:KR4h0117_WYG_237-21a>¶
慙愧䨇峰老光明兩足尊午窗鈎竹影凍筆㸃梅魂齋¶
近烏啼樹禪廻虎伏門春來有新雁勸我趣歸轅¶
　　　其三¶
經院辛勤日千金記始興雨荒蟲蝕拱壁壞䑕縁藤舊¶
觀丹青復諸天錦繡承短簷増突兀㑹見出盧能¶
　　　其四¶
隂隂虞監宅鬱鬱越公祠掬米不入獻布金猶受疑流¶
年翁仲守往事苾蒭知澗水交流處曾傳玉帯垂¶
<pb:KR4h0117_WYG_237-21b>¶
　　　其五¶
寒徹清泉底山童上水華定金非在井煑米却成沙洗¶
目能生電搜腸可當茶人持一月去此月落誰家¶
　　　次韻元復初春思三首¶
凍樹囘青陽羈禽競新哢喧喧人語浮稍稍春事動澄¶
心絶芳華小睡足幽夢頓覺天宇新朝光集飛棟¶
游塵逐平臯秀色翳林莽油雲互東西鬱抑不能雨昭¶
蘇注𤣥功竟夕復延佇何當採金鵞振翮窮委羽¶
<pb:KR4h0117_WYG_237-22a>¶
遠客芳草思湛湛天外舟坐令親知疎低佪此淹留古¶
樹擢竒石清流滙芳洲素心諒有在胡不為兹游¶
　　　送邵元道四首¶
仲連匡世資揮手却秦軍掩袂停白日登車抗浮雲射¶
書誠草草孤城死生分辭榮敦厚俗矯抗離其羣¶
虞卿舌轉丸揣事精微芒言危見交態窮愁名益光黄¶
金散逝水白壁凝飛霜丈夫有定志得失非豫防¶
梅生一尉微喋喋正天紀道心洞𤣥化削跡無妻子龍¶
<pb:KR4h0117_WYG_237-22b>¶
變孰為馴蟬蛻乃真止松廻風謖謖水落石齒齒¶
襄陽孟浩然拂衣歸故山逍遥巖壑深流水遺人間舉¶
袖林花落擊楫江鷗還鹿門看碧流入夢日潺潺¶
　　　送蘇子寧赴嶺北行省郎中¶
貂㡌䕶寒沙氷天閲歳華斷溪駞聴水密雪犬行車雲¶
盡難尋雁春深不見花昔人竒絶處八月解乘車¶
　　　其二¶
往歲經遊地寒蕪碧燐深雲開山後陣水咽隴頭吟雪¶
<pb:KR4h0117_WYG_237-23a>¶
白氊房重天青羽檄沈重華新雨露悲喜候車音¶
　　　書懷寄從子瑛¶
越公舊築鄞江宅風捲飛花刼火新子竟尋真餐白石¶
我方脩史玩青春金張螭綬元欺世王謝烏衣亦可人¶
誓墓政須堅晚歲䨇峰擁髻碧嶙峋¶
　　　次韻天童岫禪師¶
太白峰高積翠明老禪的的寄深情相思沙礫惟懷璉¶
獨立鄉臺近子卿舊業久荒松露立浮名空眩槿朝榮¶
<pb:KR4h0117_WYG_237-23b>¶
定須結社脩真隠寒月深燈了梵經¶
　　　題郝伯常雁足詩¶
深羈孤館鬢毛斑猛虎揺鬒障海寰玉樹已歌歸逝水¶
羽書難射隔平山不須羝乳終囘漢肯學雞鳴詐度關¶
一寸蠟丸憑雁寄明年春盡竟生還¶
　　　送雪竇長老校經囘里¶
翠鎖公關疊疊高坐看明月負金鼇已將禪板傳心印¶
暫下繩牀衣毳袍聖諦無聲機獨露經筌有誤目難逃¶
<pb:KR4h0117_WYG_237-24a>¶
塵中白髪誰消得歸掩山寮聴雪濤¶
　　　次韻昌國宗聖上人¶
海上秋潮候月生島中瑶草不知名每思大士超禪觀¶
獨恨秦王苦望瀛龍吐戒珠殘照影雁横書信故鄉情¶
妙年碧眼才翻錦為念衰翁強入城¶
　　　五月二十日甘雨如注江南呼為分龍雨¶
平疇龜坼禱龍君百頃青黄兩界分匝岸已霑三尺雨¶
隔溪惟見一川雲誰家襏襫凉如水此地祗禂火欲焚¶
<pb:KR4h0117_WYG_237-24b>¶
共道神功有南北老農元不廢耕耘¶
　　　送王繼學馬伯庸上部二首¶
玉京高處雪流脂連轡馳驅凍翼垂蹀躞有泥歌獨漉¶
琵琶無夢説相思黑河新樂催填譜白海名花擬進詞¶
羽獵上林俱罷賦卿雲何以報名時¶
淺波平疊磧漫漫拂嶺青帘罨畫看氊屋起營羊胛熟¶
土房催頓馬駉乾桐官走驛傳金椀氷正分奩貯玉盤¶
莫上鄉臺望南北白雲微處是槍竿¶
<pb:KR4h0117_WYG_237-25a>¶
　　　觀物¶
黄河不信從天下濟水那知有伏流自古乾坤合神化¶
空將簡牘費㝠搜張華慱物身終死鄒衍談天舌竟休¶
我亦從今銷綺語春風碧眼玩沙鷗¶
　　　寄開元奎律師¶
䨇塔亭亭透夕陽芭蕉深處碧窗凉江神夜聴光明偈¶
天女朝分解脫香齋鉢午空烏守樹經堂雲冷鶴歸房¶
平生欲結西方社似怪淵明作吏忙¶
<pb:KR4h0117_WYG_237-25b>¶
　　　無題次馬伯庸韻四首¶
金縷歌殘月滿江玉顏曾憶侍油幢象牀雲重恩專一¶
鯨錦波翻賜疊䨇春淺正宜氊作幕夜凉深恨魫為窗¶
浣紗可是無虚匹側足寒流濺石淙¶
翠簾匝匝䕶朱光千葉宫桃滿院香閬苑有鸞通尺素¶
虚橋無鵲寄流黄上林賦罷歸巴蜀興慶詞工謫夜郎¶
不是月中親度曲世人那解聴霓裳¶
相期來似石頭潮日望晴虹結綵橋却月睂愁歌漸遠¶
<pb:KR4h0117_WYG_237-26a>¶
凌雲歩近意非遥抽琴有恨廻清角疊袖無塵轉緑腰¶
弄玉最憐隨鳳去秋來誰與伴吹簫¶
白髪詞臣兩耳垂華腴堆笏陋牛醫宫娥引燭催麻日¶
院吏傳更寫制時蠟撚化生秋夕賜幢標綵勝歲華移¶
低頭欲説唐朝舊願侍虚皇進玉巵¶
　　　送華山隠者¶
黑髪詞官佩水蒼萬松深處響琳瑯黄柑有法能為酒¶
紫术無飢可代糧招鶴舞空山月冷檄龍吹雨海風凉¶
<pb:KR4h0117_WYG_237-26b>¶
瑶池欲問長生訣碧澗研朱寫緑章¶
　　　次周侍御囘朝¶
娥睂班肅整皇皇匼匝松隂陋午光舞翿當軒催進酒¶
冊函登陛促傳香六龍捧御雲中日三象輪琛海外洋¶
欲識兩宫清浄理薰風殿角漏初長¶
　　　馬騎燈¶
功著凌烟作戰場宵征勇將太匆忙不聞號令齊驅疾¶
自覺銜枚去路長熖着春風鏖赤壁光浮夜月燬阿房¶
<pb:KR4h0117_WYG_237-27a>¶
誰能跳出機關外不為功名紙半張¶
　　　碧筩飲¶
甘露無聲墜玉盤中天飛影動琅玕壚頭太白塵埃熱¶
石眼空青氷雪寒水泄尾閭來瀚海手扶砥柱障狂瀾¶
麯生不用忙傾葢吸盡清香見肺肝¶
　　　寄子昻¶
故國王孫佩楚蘭春雲凉月倚朱欄玉簫曲趂鶯聲囀¶
金鼎香隨蝶夢殘碧沚波清堪把釣黄塵風急倦彈冠¶
<pb:KR4h0117_WYG_237-27b>¶
外家文物惟君在笑我氷姿跨曉鞍¶
　　　俞光遠治余别墅口占奉謝¶
種竹澆花俟我還花成雲塢竹成山相逢且説相思恨¶
更説何時得共閒¶
　　　寄天童岫長老¶
太白山高雪四圍孤峰翠織五銖衣誰言老子寒無力¶
獨擁紅爐更下幃¶
　　　翰林故事莫盛于唐宋聊述舊聞擬宫詞¶
<pb:KR4h0117_WYG_237-28a>¶
禁鐘初動趣傳宣衣袖薫香到御前漸近宫門扶下馬¶
内官分引導金蓮¶
御筆圓封草相麻龍牋香透擁金花儀鸞勅設庭前候¶
賜酪方終更進茶¶
制草塗鴉未敢刪内璫宣引侍龍顏已分筆格金蟾滴¶
更賜端溪紫硯山¶
春帖分裁閤分多宫娥争餽纈綃羅青絲菜餅銀盤送¶
幡勝新題墨旋磨¶
<pb:KR4h0117_WYG_237-28b>¶
文思如泉涌墨林屏風院吏不須尋舊時内相諸孫在¶
猶有當年掃閤金¶
清馥香温玉酒巵祝文新撰報都知夜來奉㫖傳丞相¶
五朶雲濃押省咨¶
天孫夜度玉横清内托銀盤湧化生秋思未多團扇在¶
擬題宫怨月分明¶
　　　天童山圓上人遠來開平訪華嚴以舊詩求題¶
三尺枯藤一巻詩五千里外訪相知鄉音未改睂毛在¶
<pb:KR4h0117_WYG_237-29a>¶
曉過嶺西聞子䂓¶
　　　海狗巢石圖¶
絶壁層峰負六鼇藥欄花檻翠周遭如何畫史同羣吠¶
不與君王繪旅獒¶
　　　葛仙翁移居圖¶
翁媪相携入翠微轉頭猶有可憐兒丹砂不是神仙藥¶
勾漏歸來鬢已絲¶
　　　宫女度曲圖¶
<pb:KR4h0117_WYG_237-29b>¶
望瀛法曲紫霞觴更按伊州奉玉皇翠竹凉深宫院宻¶
新聲那得過宫牆¶
　　　次韻王繼學竹枝宛轉詞¶
聞郎腰瘦寄當歸望盡天邊破鏡飛昨夜燈花圓似粟¶
倚門停却送郎衣¶
　¶
　¶
　石倉歴代詩選巻二百三十七下¶
