# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:22.443049
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百七十
<pb:KR4h0117_WYG_470-1a>¶
欽定四庫全書¶
　石倉歴代詩選卷四百七十¶
　　　　　　　　　　　　明　曹學佺　編¶
　明詩次集一百四¶
　　王尚綗¶
　　　扈磵謡¶
笑殺蒼谷子結茅扈磵傍衡門交蔓草三月閉春光細¶
雨朝來策疲馬一蓑骯髒眠繩牀隣人漉酒邀余去髣¶
<pb:KR4h0117_WYG_470-1b>¶
髴王喬栖隠處擊鼔鳴鐘方袒踞雲液璚漿祛俗慮瑶¶
琴一弄風落絮瑞煙縹緲雙鸞翥覆觴便欲隨仙馭洞¶
中丹霞剩有情勸我青精飯一筯出門杲日光破山雨¶
脚膧朧雲意閒清風萬里振天末回頭芳樹非人間由¶
來是蒼谷長謡下扈澗澗中風景人不聞對山聊作流¶
水漫崪峍東飛旗影青三峰矗矗樹闈屏莫道山人醉¶
無事讀書臺上閲金經頹然一覺芸窓曉布榖林端啼¶
野鳥¶
<pb:KR4h0117_WYG_470-2a>¶
　　　欹湖馬長官督學湖南送以春風一章¶
驅車過鄧林撑雲蔽日豫樟深維舟度湘水濳蛟鼓浪¶
排山起使君此去若為别出門萬里江山雪春風芳草¶
何曾歇¶
　　　期仲黙不至孤坐偶書¶
買宅城西隅退食慚幽獨閉門芳草閒誰復憐修竹凉¶
飈滿四隣海月照山屋仰視雲間鴻冥飛不可逐¶
　　　雨坐¶
<pb:KR4h0117_WYG_470-2b>¶
細雨良不惡鳴聲蕉葉間孤琴罷尊酒對此草堂間移¶
情向雲水風帆天際還野蔓開荒徑從君歸舊山¶
　　　郊行¶
壮嵗不曉事意期天地長殷勤簡諸集殊無不死方委¶
填竟何所佩劍逈難忘青天空鶴唳孰與哀北邙¶
　　　贈李解元行¶
易水蕭颼處秋風聽短吟雲來村樹暝蟲響豆花深舊¶
篋猶懸劍髙齋已罷琴留君渾未得寂莫數年心¶
<pb:KR4h0117_WYG_470-3a>¶
　　　和商寅長雨後韻¶
雨後尋幽㑹相逢復故人髙秋浄綺席澹月散芳隣汝¶
水春來興京華嵗暮身登樓無限思肯厭去來頻¶
　　　兀坐讀空同子詩有懐大復¶
㡬年詩巻未曾開紫邏雲山憶鹿臺午漏旌旗隨日轉¶
天門鐘鼓放朝迴憐才不見李生久動興還如何遜來¶
舊事新愁俱蹭蹬清霜落木益堪哀¶
　　　度闗奉賡邃老韻兼懐諸子¶
<pb:KR4h0117_WYG_470-3b>¶
三十年前華嶽還棄繻誰識此潼闗虹橋漫指天涯柱¶
華榜曾遊夢裏山無地可能忘舊隠有僊端合駐童顔¶
親交他日傷凋落翠壁丹崖想自攀¶
　　　答陳虞山¶
姑蘇江口懐君地夢裏分明數徃還罷藥焚香開舊巻¶
小亭終日對虞山¶
　　　和梅國韻¶
潁谷已非梅國意考槃何地渺煙蘿不愁薇蕨歸來晩¶
<pb:KR4h0117_WYG_470-4a>¶
海畔風髙暮雨多¶
　　　再入華山¶
松逕煙蘿澗水深金風獨上華山岑真源欲問來時路¶
滿地桃花何處尋¶
　　孫偉(字朝望有/鷺沙集)¶
　　　畫意¶
野行不出逺步入橋之東雨晴農事盡水邊村逕通所¶
欣抱澗人玩心於此同坐看薄雲生宛媚桃花叢柴門¶
<pb:KR4h0117_WYG_470-4b>¶
澹松桂鷄聲鳴午舂幽憩適天性送目春飛鴻嫣然吾¶
得我意在忘言中¶
　　　出塞曲二首¶
路繞飛狐西心與大刀折鼓聲斷重圍斜日隂山雪陣¶
雲隨草低殺氣傍城結何人哭遼水水上青憐滅邊色¶
寒蒼茫老将節旄絶胡馬蹄足髙踏氷如踣鐵露宿黄¶
沙戍哀笳增哽咽征人半未歸分甘死饑渴家山常在¶
眼莫念經年别¶
<pb:KR4h0117_WYG_470-5a>¶
　　　二¶
軍人莫采芑佳人莫夢蘭采芑地不生夢蘭徵驗難即¶
戎有簡書内私置若干城邊戈可枕塞上雪可餐寄衣¶
是何日縮肉且忍寒烽火時一紅淚落山鬼間重氣自¶
輕生而暇憂摧殘君看交河水萬馬飲不乾願河向東¶
流東流近長安¶
　　　同養齋遊慧力寺¶
禪房閉幽閴依依近寒城江光動林景巖霧逈隂晴日¶
<pb:KR4h0117_WYG_470-5b>¶
宴逺山出新松差長成客來僧自起坐久鐘亦鳴窈窕¶
竹廊静時復蘭煙輕眷此同年友蹔駐車馬榮契濶慰¶
初展語散情復縈法侣喜相偶煑茶支跛鐺碧甌濯孤¶
興起愛緣雲行憩澗悦佳樹冷飈徐有聲且復一懽酌¶
放歌滄浪清¶
　　　登毘盧閣¶
秋意集髙欄夕陽澹羣壑飛雲在襟袂語笑應寥廓林¶
響吹霜氣時見一葉落川帆去前浦煙鳥迴丹閣素懐¶
<pb:KR4h0117_WYG_470-6a>¶
塵外想及此静中樂俯仰易為陳溪山宛如昨登臨亦¶
是夢感歎空悠邈黄花昧節候冷露浮青萼撫花聿申¶
寫作詩解禪縳¶
　　　小畫二首¶
古人翳深壑孤雲時徃還嵓花與藥蔓無人終日閒泉¶
響落林曙有路穿其間未覺前山夕悠然還入山¶
幽賞盈所抱心期信一邱林煙貯茅屋嵗月懐良儔草¶
青不近路日斜聊繫舟夕水涵秋白孤鴻自去留¶
<pb:KR4h0117_WYG_470-6b>¶
　　　春日逺郊¶
東阡一雨霽溪口聞流泉行春愜遊事沽酒盡俸錢林¶
芳囀幽鳥澗日明孤煙不負黍稷税耦耕今在田¶
　　　仲春郊外¶
水香木蘭檝日照桃花津沃轡轉遥壑餉煙吹四隣適¶
兹文墨暇欣彼物華春所思屬霄漢感歎清路塵¶
　　　對酒¶
芳樽臨楚水幽思誤濠梁棠憩春鳩亂蘋流晩岸香艱¶
<pb:KR4h0117_WYG_470-7a>¶
難瞻使節貧賤耻賔行獨有風前桂朝來借露光¶
　　　松鶴夀彭敬之¶
靈柯百尺摩蒼穹老骨鬬石如青銅長風劃然起煙壑¶
㦸髯怒巻霜瞳瞳一雙白鶴好毛羽順風不羨黄鵠舉¶
千嵗歸來問城郭南山只有松隂主松隂主人誕長生¶
持觴愛此青田卿何時雲間騎一隻玉笙吹月上瑶京¶
　　　雪景圖¶
天風夜撼玻璃國四面沈沈元氣黒荒林野屋曙雞逺¶
<pb:KR4h0117_WYG_470-7b>¶
世界江山盡瑶色山翁倚檻立蒼茫一鳥不鳴山外村¶
冷光十里斷人跡玉樹皓皓横山門溪寒沙淺水煙殢¶
仙姝犯曉停風馭雪中忽憶清泠橋詩逋老去憑誰寄¶
　　　戯題出獵圖¶
朔風蕭蕭雁門道邊色寒蒼動枯草白草無邊殺氣髙¶
雲中射獵雞鳴早琱弓一聲壠水聞箭帶清哀雁落雲¶
狂盧閃襲黄龍磧狐兒横奔血路分解裘下馬平原立¶
掠地蒼鷹羽毛濕燕姬一曲隂山歌叵羅滿注羊酥汁¶
<pb:KR4h0117_WYG_470-8a>¶
蒲萄痛飲樂無涯歸來獵獵西風旗明駞獨峯載鮮獲¶
他他藉藉紛追隨鞍馬為家射獵田賀蘭山外焉支前¶
但令蒼鹿黄羊壯即是三秋大有年¶
　　　雪航題號¶
長江瀉水下建業海門潮色動眉&KR0703;北風連山巻雪飛¶
波底客舟凍一葉爾時木落江亦空舵牙撞水江之東¶
萬鴉僵立磡石暗遥見縷縷茶煙紅城頭老樹低㡬尺¶
雲裏看山千仞壁斷蒲折葦僻沙港冷光直射蛟龍室¶
<pb:KR4h0117_WYG_470-8b>¶
青山渡口月出皓鷲嶺夜半鐘聲到當壚一笑任吳姬¶
醉著蓑衣脱貂㡌¶
　　　贈弟之蒲江縣¶
寒江催短日險蜀有人行窮巷違親舊衰懐托弟兄路¶
當鴻雁别心與去帆征逺道加餐飯闗河早寄聲¶
　　　二¶
才人多被罪此意孰窺天身逐投荒檄心如未第年位¶
疎惟戀闕主聖自懐賢路出巫山雨騷人莫繫船¶
<pb:KR4h0117_WYG_470-9a>¶
　　　四景¶
野構延新霽輕雲放逺山酒添花木氣春與性情閒養¶
拙無多事浮生有笑顔鳥聲渾識意只在釣磯灣¶
短榻横清暇南山過雨痕薰風生草末積水浸雲根蕙¶
思虚瑶瑟菱歌近酒樽但知真樂在相憶復誰言¶
九秋風色澹水落練花潭十步有芳酌一茅還舊龕南¶
山今昨是夜菊醉醒甘懐憤義熙後誰将此意參¶
嵓棲寡儔匹幽思渺難裁雪陣寒初閣江光晚未開轉¶
<pb:KR4h0117_WYG_470-9b>¶
空聞語屑鏘韻上琴臺日暮看猶落漁翁罷釣回¶
　　　贈黎侍御巡按四川¶
蜀雨巫雲不碍山使君親度萬重闗秋花尚惜芙蓉錦¶
川路頻驅横石頑拄笏獨臨飛鳥上寫詩多寄翠㣲間¶
金烏踏徧行臺柏驄馬遥歸十二閑¶
　　　二¶
愛君詩思逼長江且酌霜英醉小窓燭裏談鋒新拔壘¶
墀頭簪筆舊如杠滄洲弔影冥鴻獨霄漢連城白璧雙¶
<pb:KR4h0117_WYG_470-10a>¶
西去岷山更西路有人饑渴拜旌幢¶
　　　元日¶
鼔角喧春嵗已除雪花如掌徧郊墟屠蘇又醉王正月¶
童子不嫌吾舊廬江曙忽驚山亦老梅寒真與鶴添&KR0751;¶
農人愛此占年事莫向邊闗洒淚餘¶
　　　二¶
梅花喜見一枝横瓦雀連聲報曉晴三日泥穿東郭履¶
六年人住楚江城川融石水源源動林晏春雲處處生¶
<pb:KR4h0117_WYG_470-10b>¶
滿面條風吹不斷閤山晴雪笠邊明¶
　　　喜雨應吳太參二首¶
誰挽天河四月翻山雲曉䕶使君軒蒲葵半畝青紅濕¶
鸂&KR0529;滿塘黄濁喧塍溜暗添秧下水庖煙逺駐竹邊村¶
怒雷莫促乖龍急枯槁惟宜霡霖恩¶
　　　二¶
坐聽簷虚瀉沸濤也知真宰養民膏北窓夢覺增絺綌¶
南畝人歸罷桔橰鄉賽入村喧社鼓野塘生水受漁舠¶
<pb:KR4h0117_WYG_470-11a>¶
雨師先及公田足為報官家撫字勞¶
　　　十四夜月¶
夜久誰家舊鏡懸清光仍欠一分圓吳剛不解斵輪意¶
李白虚傳問月篇&KR0480;影斜含丹桂陌鸞聲細墮白榆煙¶
玉樓仙夢今非昨天步雲驂付少年¶
　　　十五夜月¶
圓魄初升萬象竒霽光先泛碧梧枝清虚露墮疑蟾泣¶
滄海書來訝鳯遲靈谷山髙曾對酒洞庭秋好記題詩¶
<pb:KR4h0117_WYG_470-11b>¶
廣寒仙樂開香宴法喜應拈玉笛吹¶
　　　秋日遊慧力寺¶
清風兩袂度禪闗繞檻蒼松記舊攀寒溜静依雙澗在¶
白雲長占一邱閒酒酣送客迷江畔興至穿林坐竹間¶
欲向定中談出入老禪惟看寺前山¶
　　　二¶
村逕蕭蕭二里長尋幽翻訝與僧忙竹廊舊憶題詩處¶
蓮社新開選佛場落日疎鐘遥渡水晩風黄葉暗驚霜¶
<pb:KR4h0117_WYG_470-12a>¶
忽從伏馬橋邊過徃事今因盡可傷¶
　　　潁江歸自南昌¶
愁君逺道迷風雨邂逅忽隨風雨歸應為髙堂念行李¶
却從漁父借蓑衣昆蟲嵗晩閉闗早鴻雁江寒接羽稀¶
天地慳賢于子極且須時命向荆扉¶
　　　七夕¶
露下青楓暑未歸響空環珮轉輕㣲星宫一嵗(闕/)¶
<pb:KR4h0117_WYG_470-13a>¶
　¶
　¶
　¶
　¶
　¶
　　　迎春柬徐太守¶
霽煙初放鳥初鳴萬户春迎太守行人把隂晴占百榖¶
天教風雨避雙旌江湖水動魚思泳山路寒輕木向榮¶
<pb:KR4h0117_WYG_470-13b>¶
莫訝土牛喧鼓板厥明辛苦是鞭聲¶
　　　贈别廖汝謙¶
一自狂歌有去舟隴雲巴月遡河流劍光逺射峨眉雪¶
客思閒消鸚鵡洲鄉國又逢聽雨夜天涯重憶寄書秋¶
征衫尚帶聞猿淚笑拂風塵季子裘¶
　　　過石江子¶
簷外江聲落酒巵老夫擕伴過隣時醉醒只在荒城住¶
憂樂空煩短鬢知白璧夜光誰按劍緑琴心逺自調絲¶
<pb:KR4h0117_WYG_470-14a>¶
清談絶倒爐熏畔野性年來似鹿麋¶
　　　雨中三首¶
盡日髙齋聽雨眠數聲春燕語梁邊舊磯水漲知多少¶
　一夜清江阻釣船¶
石竹叢隂路不乾晩移殘興看春瀾落花風裏無人跡¶
細雨誰憐翡翠寒¶
階前楚尾濕毿毿屏下紅燈照暮龕莫怪山人詩作癖¶
却勝春雨憶江南¶
<pb:KR4h0117_WYG_470-14b>¶
　　　雜畫¶
村底閒門面石開青山如畫水如苔白雲久作孤舟伴¶
流過清溪渡口來¶
　　　山房小隠¶
此身天地一笻長語笑含風草樹香莫道入山絶人境¶
山前十里是柴桑¶
　¶
　石倉歴代詩選巻四百七十¶
