# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.935819
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百七十五
<pb:KR4h0117_WYG_275-1a>¶
欽定四庫全書¶
　石倉歴代詩選巻二百七十五¶
　　　　　　　　　　　　明　曹學佺　編¶
　元詩四十五¶
　　呉景奎¶
　　　喻鳩¶
東村五畆園荒穢久不治荷鋤種豆苗愛此膏土肥森¶
然已甲坼保之若嬰兒羣鳩競拂羽俛啄思無遺傍麾¶
<pb:KR4h0117_WYG_275-1b>¶
雖稍却投閒復在茲一啄不汝惜再啄苗已稀剜我心¶
上肉充汝腸中飢汝飢誠可憐繒&KR1508;那忍施桑林正沃¶
若桑椹方垂垂椹熟可醉飽林深無危機恩怨從茲釋¶
斯園勿重窺鳩鳴對心臆羣然亦髙飛¶
　　　采菊¶
爽氣浮西山風烟澹原隰悠然出衡門佳節逢九日衆¶
草萋以青黄菊正秋色采之不盈把妙意良自得謂能¶
制頽齡可泛忘憂物驩言命壺觴萬事付酣適永懐東¶
<pb:KR4h0117_WYG_275-2a>¶
籬人俛仰已陳迹¶
　　　旅夜¶
逆旅頻㸔鏡秋來白髮生孤雲𣺌何許遊子獨關情野¶
迥雞三唱霜寒雁一聲此時愁絶處歸夢度江城¶
　　　旅夜¶
秋宵不成寐缺月向人斜更漏傳三鼓寒燈落一花窮¶
愁長伴客幽夢只還家烽火何時息吾生未有涯¶
　　　和韻秋日述懐簡李克明¶
<pb:KR4h0117_WYG_275-2b>¶
草木驚搖落賓鴻度漢河故山歸夢遠明月客愁多不¶
復丁年壯空悲子夜歌倚欄㸔北斗零露滿烟莎¶
　　　得家書¶
病起家書至頻㸔坐夜分弟兄憐雁影親友散鷗羣嘗¶
稻應翻雪裁松半入雲故山歸去日嘉樹定繽紛¶
　　　中秋對月¶
素娥游宴清虚府手摘蟾光㗖寒兔瓊樓髙處作中秋¶
淨洗銀盤浥風露此時令我憶去年山中桂影浮觥船¶
<pb:KR4h0117_WYG_275-3a>¶
今年却來江海上美人千里同嬋娟世間憂樂知多少¶
天地無窮月長好明年蹤跡何處㸔此夜陰晴亦難保¶
　　　風雨赤城旅夜書懐¶
吾兒為客在黄山我向丹丘歲又闌千里鄉關家信遠¶
一燈風雨客氊寒衣鈎石角難行路船趂潮頭易上灘¶
須信故園歸去好梅花相伴竹平安¶
　　　哭鄭伯容¶
錢塘十載客凄凉病入丹丘蝶夢長滄海歸魂依骨肉¶
<pb:KR4h0117_WYG_275-3b>¶
皇天老眼忌文章春暉早與萱花殞書種誰傳帯草香¶
白髮若翁腸欲斷束棺歸葬鄭公鄉¶
　　　送錢思復進士赴㑹試¶
手折蟾花第一枝又乗官艗赴春闈江峰曉夢湘靈瑟¶
雲錦秋裁織女機紫電早催龍尾化絳霄行見鳳毛歸¶
堂中慈母占烏鵲㸔取青衫映綵衣¶
　　　桐灘月夜舟中聞琵琶¶
湛湛長江上有楓予懐𣺌渺水雲空未誇湓浦逢筒婦¶
<pb:KR4h0117_WYG_275-4a>¶
賸喜桐灘有釣翁欹枕醉眠秋渚月掛帆爭趂野潮風¶
曉寒難結思歸夢一尺清霜壓短篷¶
　　　蘆花褥¶
搖落蒹葭白露霜氷綃覆䕶帶幬張瓊臺積雪和烟凝¶
銀浦流雲入夢香失紖曾憐衣冷落吐茵空染酒淋浪¶
雁聲髣髴瀟湘夜起坐俄驚月一牀¶
　　　寓錢塘寄呈元禮叔父¶
遊子辭家負薜蘿故園春物近如何他山杜宇客懐惡¶
<pb:KR4h0117_WYG_275-4b>¶
清夜竹林歸夢多荃蕙化茅成楚怨牛衣扣角起商歌¶
遙知病後無情思莫遣愁添兩鬂皤¶
　　　夢仙¶
紫鸞邀夢到仙家結佩相逢蕚緑華翠勺細傾千日酒¶
蜺旗斜挿五雲車飛瓊鬂影含清霧弄玉簫聲隔綵霞¶
杜宇無情驚覺後月痕猶在碧桃花¶
　　　壽開元宫王眉叟真人¶
紫誥銀章下浙江羣仙遙引散花幢錦雲繚繞開丹室¶
<pb:KR4h0117_WYG_275-5a>¶
珠樹玲瓏見碧窓弄月吹笙秋鶴隻朝天飛舄曉鳬雙¶
朝來阿母蟠桃熟丞相堂前醉玉缸¶
　　　晩霽¶
雨晴秋氣轉蒼凉萬籟依稀奏羽商烟抺林腰横束素¶
日迴山額半塗黄鸕鷀曬日眠池草翡翠銜魚立野航¶
霜蟹正肥新酒熟破橙宜趂菊花香¶
　　　和韻春日二首¶
雨香雲淡燕泥融珂馬如行罨畫中江上數峯浮暖翠¶
<pb:KR4h0117_WYG_275-5b>¶
日邊䌓杏倚春紅鶯花世界惟消酒水榭簾櫳易受風¶
陌上遊人皆倒載寧須拍手笑山公¶
遊絲舞蝶共徘徊野馬空濛拂面來風雨偶然成晩霽¶
園林何處不花開江横羅帶銀鷗起雲想衣裳玉女裁¶
賸喜麻姑能送酒只愁門外索空罍¶
　　　春思¶
飛燕腰支掌上輕塵生羅襪步盈盈鑰魚不寐春無賴¶
笙雁頻移曲未成斂黛低鬟初破睡吹花嗅蘂獨含情¶
<pb:KR4h0117_WYG_275-6a>¶
許身肯作王孫女頭白哀吟對馬卿¶
　　　姑蘓臺¶
烏喙難忘石室囚苧蘿西子入長洲鴟夷若褁姦臣去¶
麋鹿安能此地遊落月當門懸目恨遠山顰黛捧心愁¶
後人俛仰悲陳迹獨倚欄干對虎丘¶
　　　葺山中故廬有感¶
溪上先人有敝廬昔年經始最勤劬弟兄已作辭家燕¶
林木誰瞻愛屋烏牆角蓬蒿迷町畽檐牙風雨老枝梧¶
<pb:KR4h0117_WYG_275-6b>¶
百年堂構真吾事未讓揚雄宅一區¶
　　　夏夜山中偶成¶
山氣空濛雨氣收南箕落落月如鈎松濤忽捲三更雨¶
林籟俄驚六月秋破甕從他中夜舞敝裘憐我少年遊¶
夜來起坐空長歎生不成名已白頭¶
　　　自山中歸鑑湖別業¶
數椽茅舎清江曲六月炎天困鬱蒸賴有青山圍故宅¶
歸來赤脚踏層氷石泉松籟為琴筑野&KR0609;山肴薦豆登¶
<pb:KR4h0117_WYG_275-7a>¶
明日迴頭望丘壑芙蓉半出白雲層¶
　　　歸故居¶
桂樹團團屋角青歸來自覺愜幽情隣翁共話桑麻長¶
稚子爭言竹笋生樓上㸔書無限好山中伐木有餘清¶
短笻來往閒成趣流水涓涓向我鳴¶
　　　草堂訪暉東陽不值是夕同胡太常宿大桐江¶
　　　　方丈用太常韻奉呈并簡東陽¶
入山休恨不相逢意足猶如㑹面同一字懶題蕉葉上¶
<pb:KR4h0117_WYG_275-7b>¶
五年還訪草堂中眼前樓閣浮新緑鏡裏容顔减舊紅¶
何日重來聽説法寶花無數墮虚空¶
　　　紫巖寺¶
古木迴巖障綠陰此中知有小叢林懸崖置屋依空曲¶
繞澗穿雲入窈深薝蔔香來清鼻觀蓮花色淨悟禪心¶
寶坊亦有差徭及從此應無布地金¶
　　　自山中歸¶
山人留我山中宿又返湖陰理釣筒島嶼孤雲邀獨鳥¶
<pb:KR4h0117_WYG_275-8a>¶
林梢片雨隔殘虹田歌互答耘耔樂野老相親巾履同¶
休道干戈猶滿地捷書已到大明宫¶
　　　奉簡呉濬仲避地紫巖山¶
鏡中華髮不勝簪歌詠周南治世音老驥謾懐千里志¶
隙駒空負百年心傳聲烽火猶虚逺遁跡山林竟未深¶
多謝故人憐寂寞可堪莊舄獨哀吟¶
　　　夜宿葉孟咨書樓¶
小樓蕭爽俯平川市井收聲暮景懸雲影消沉山外雨¶
<pb:KR4h0117_WYG_275-8b>¶
月華浮動水中天船舷瞑戛層簷底更漏時傳客枕邊¶
溪友幾畨留我宿清談終夕不成眠¶
　　　次韻過表忠觀¶
龍鳳山前一逕長錢王宰木鬱蒼蒼英雄何用作疑塜¶
富貴不如歸故鄉錦繡湖山猶髣髴麒麟荆棘已荒凉¶
表忠觀裏豐碑在異代文章尚耿光¶
　　　擬李長吉十二月樂辭¶
　　　正月¶
<pb:KR4h0117_WYG_275-9a>¶
麴塵絲拂晴波暖霽霧空濛燒痕淺含章宫中萬玉妃¶
粉花㸃額芳霏霏條風東來初解凍蝴蝶吹醒花底夢¶
翠鬟梳罷玉纎寒綵燕銜春上金鳳¶
　　　二月¶
青皇宫中花鳥使沓翠霏紅教鶯語移春檻小度芳華¶
金犢車輕載歌舞曲房夢斷章臺月東風不解丁香結¶
鑰魚夜守蒼琅根海棠飛落臙脂雪¶
　　　三月¶
<pb:KR4h0117_WYG_275-9b>¶
紫簫吹月棃花老碧雲冉冉迷芳草藥欄繭栗怯春寒¶
翠帳流蘓䕶鶯曉麗人一去音塵杳淚灑紅綃怨青鳥¶
新蒲細雨自年年曲江流恨波聲小¶
　　　四月¶
輕紅流烟香雨足新槐影轉勾欄曲水晶簾箔度薰風¶
黄吻烏衣語華屋凉簪墮髮初破睡粉痕淺䕶脩蛾緑¶
並禽不受雕籠宿背人飛向荷陰浴¶
　　　五月¶
<pb:KR4h0117_WYG_275-10a>¶
網軒綠艾懸飛虎菖蒲花青海榴吐江蛾倚竹弄管絃¶
調笑懐沙怨蘭杜南薰生凉紈扇薄雕爼瑤觴勸郎酌¶
綵索光浮繫臂紗守宫紅映黄金約¶
　　　六月¶
氷山瓏&KR0731;間瑤席水拍銀盤潄寒碧象牀湘簟含風漪¶
膩香粉汗霑凝脂赤帝啾啾火龍老琪樹西風轉昏曉¶
　　　七月¶
鳳凰枝頭一葉飛碧疏朱紱生凉颸素紈團團恩愛衰¶
<pb:KR4h0117_WYG_275-10b>¶
含宫嚼羽吹參差瑤階露華霑履綦星橋月帳愁別離¶
粉筵歡笑占蛛絲¶
　　　八月¶
蘋風夕起凉思多新愁舊恨生濃蛾雲兜鷾鷁返故國¶
瑤階絡緯鳴寒莎銅仙泓泓泣零露銀灣漾漾吹凉波¶
素娥徘徊白鸞舞廣庭老樹今如何¶
　　　九月¶
黄金花開香滿把烟草荒臺誰戲馬楚雲櫛櫛雁西流¶
<pb:KR4h0117_WYG_275-11a>¶
秋色凄人正瀟灑淚花䔩䔩啼新愁纒絃五色彈箜篌¶
寶香不煖茱萸帳明月空過翡翠樓¶
　　　十月¶
小春一花西月黄縞衣美人吹暗香錦衾羅薦曉寒薄¶
夢中持贈雙明璫霜花莫灑相思樹愁殺孤棲金鳳凰¶
　　　十一月¶
八姨手折摶樹枝海天凍合青坡瓈瓊樓仙人喚滕六¶
夜入銀潢剪瑛琭沈香火煖錦承塵叵羅羔酒生春粼¶
<pb:KR4h0117_WYG_275-11b>¶
宫溝不寄題紅怨日映五紋添弱線¶
　　　十二月¶
瓊芳銷歇年華改青鳥無音隔瑤海緑綃窓户弄晴曦¶
栁條迎臘含烟彩上苑花須連夜開枝頭休剪楊家綵¶
　　　閏月¶
若華煌煌縈日馭氣朔盈虚積餘數低鬟斂黛拜孀娥¶
孤負團圓十三度生物超功得歲長山中獨厄黄楊樹¶
　　　寒食二首¶
<pb:KR4h0117_WYG_275-12a>¶
寒食今逢二月天士甘焚死竟誰憐年來遺逸爭求聘¶
乞賜新條莫禁烟¶
故苑烟綿野草花廢陵無樹著棲鴉宫中傳燭人如夢¶
留得東風御栁斜¶
　　　舊遊¶
古槐疎冷日蒼凉廢館荒臺隔短牆自是舊遊偏易感¶
紫騮曽繫綠垂楊¶
　　　夜雪¶
<pb:KR4h0117_WYG_275-12b>¶
天低野濶凍雲同脉脉綏綏向晩空窓影漸明疑近曉¶
竹聲頻拆怪無風¶
　　　戲簡江君逸清明日移家¶
曲巷垂楊映杏花清明時節客移家白頭老子風流甚¶
自與文君駕小車¶
　¶
　¶
　石倉厯代詩選卷二百七十五¶
