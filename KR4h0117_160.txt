# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.971058
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百六十
<pb:KR4h0117_WYG_160-1a>¶
欽定四庫全書¶
　石倉歴代詩選巻一百六十¶
　　　　　　　　　　　　明　曹學佺　編¶
　宋詩三十七¶
　　楊時¶
　　　送富朝奉還闕¶
君不見慶厯承平道如砥馳車八荒同一軌敵人䲭張¶
怒螳臂百萬雲屯若封豕又不見朔方横流漲天起腐¶
<pb:KR4h0117_WYG_160-1b>¶
麥蛾飛木生耳扶攜道路雜老幼操瓢溝中半為鬼關¶
河日夜刁斗驚嫚書乘駟來渝平兵間持節得英傑談¶
笑坐使羈長纓青社環城萬區屋發廩分曹具饘粥飢¶
羸枯頰陡生光叢塚不聞新鬼哭臧孫有後天匪親閭¶
門容車何足論朅來濉上見猶于雄姿宛有典刑存驊¶
騮已度渥洼水朝燕暮越應千里行看玉勒駕鑾輿濯¶
足瑤池從此始¶
　　　南康值雨¶
<pb:KR4h0117_WYG_160-2a>¶
平沙漲雪清江濆水花照日紅生鱗軒然五老出城表¶
雕玉萬仞窺長身雲巾星弁覆華頂飛泉潄瀑垂天紳¶
平生未識廬山面碧巘横雲望中見江頭一咫雨銜天¶
奔浪號風作悲健朝來淤泥沒牛馬咫尺坐論千里逺¶
芒鞋拄杖挂塵屋神馬尻輪歘飛轉卧龍庵前碧眼翁¶
日飲山渌飱溪松神融氣合八荒外此心炯炯宜先通¶
未須勒移却俗駕㑹應一洗塵寰空寄言歸侍壺丘子¶
他日來遊當御風¶
<pb:KR4h0117_WYG_160-2b>¶
　　　遊武夷¶
函關﨑嶔走秦鹿天下並逐爭羣雄抉雲翻空鼇足折¶
黔黎竄伏如寒蛩武夷山深水清泚避世猶有髙人蹤¶
龍泓東注海波涌玉女翠擁秋雲鬆赤霄真骨寫虚壁¶
通泉凡筆慙非工藏舟浮梁跨絶壑隠見似與天潢通¶
當時雞犬不復見窠巖依舊煙霞籠我來秋杪月既望¶
尚有幽菊埋榛叢天容洗淨雨新霽雲幕四卷清無風¶
掀篷進棹窮異境注目想見流殘紅回船杖屨躡幽徑¶
<pb:KR4h0117_WYG_160-3a>¶
松竹窈窕環琳宫自憐病骨挂塵網幔亭髙㑹何由逢¶
解衣歸卧玉瑣碎仰看明月穿疎篷¶
　　　向和卿覽余詩見贈次韻奉酬¶
杜陵頭白長昬昬海圖舊繡冬不温更遭惡卧布衾裂¶
盡室受凍憂黎元詩人窮愁自古爾豈若種藝依青門¶
嗟余老懶世不用窮巷久雨無髙軒蟲鳴鳥噪感時節¶
嫠不恤緯羞前言殘章斷簡棄不録自愧潢潦無根源¶
君胡衮字富褒飾三復妙語將誰論知君獨負青雲器¶
<pb:KR4h0117_WYG_160-3b>¶
欲使飢者名長存¶
　　　岳陽書事¶
洞庭水落洲渚出疊翠疏峯逺煙沒重樓百尺壓髙城¶
畫棟沈沈倚天闕湖光上下天水融中以日月分西東¶
氣凌雲夢吞八九欲與溟渤爭雌雄澄瀾無風雨新霽¶
一日萬頃磨青銅瑠璃夜影貯星漢騎鯨已在銀河中¶
湘妃帝子昔何許但有林壑青浮空蒼梧雲深不可見¶
遺恨千古嗟何窮須臾晦㝠忽異色風怒濤翻際天黑¶
<pb:KR4h0117_WYG_160-4a>¶
乘陵瀨壑走魑魅渟滀百怪誰能測忽看舟子玩行險¶
更欲飛帆借風力安得晴雲萬里開依舊寒光浸虚碧¶
　　　寄游定夫¶
憶昨相逢鳳山址駒隙駸駸餘半紀君趨烏府近清光¶
陸海驚濤漲天起雲帆大舸半摧溺艤岸得全誠偶爾¶
我時捧檄赴京渚放浪江湖一浮蟻談書考古老無用¶
哺啜糟醨咀糠粃東歸雖復有民社為米折腰良可耻¶
市朝紛紛真羿彀朔幹燕弧不容擬投身中地竟誰免¶
<pb:KR4h0117_WYG_160-4b>¶
未信棘端能捍矢重樓百尺卧𤣥徳問舍求田不須鄙¶
早嵗結鄰初有約齒豁頭童今老矣築田預想傍田廬¶
負耒耦耕何日始¶
　　　寄范正甫¶
羈窮莫厭如牢圏從古功名出屠販男兒不負懸弧心¶
馬革裹尸猶足願君不見淮陰寄食飢貧叟胯下英風¶
亦何有逢時吐氣雷電奔金印纍纍大如斗玉門晝夜¶
羽檄驚睥睨欲塹天都城叩關虎士鬱餘怒科頭奮㦸¶
<pb:KR4h0117_WYG_160-5a>¶
如鵰鷹君從壯年藴竒策未宜縮首藏柴荆昔人投筆¶
真豪杰慨然萬里終成名南山白額雖欲老百獸遭之¶
猶裂腦¶
　　　吳子正招飲時權酒局不赴作詩戲之¶
寒爐火冷浮青煙勁風刮面如戈鋋凝陰不動天欲雪¶
竟日兀兀成拘攣廣文才名四十年天寒坐客猶無氊¶
㕘軍官小技能薄寂寞冷坐誠宜然忘形杜老偶相覔¶
傳呼歌舞開華筵嗟余簡書固可畏不得對飲簷花前¶
<pb:KR4h0117_WYG_160-5b>¶
謾有糟漿逆人鼻汝陽口角空流涎可能更似蘇司業¶
只與時時送酒錢¶
　　　晩雨¶
斷霞明滅天日黝雨意晴暉爭好醜浮雲冉冉無定姿¶
白衣忽變如蒼狗悲風激烈河漢翻雨脚如麻飛霰寒¶
山深氣腥豺虎亂乾坤四合誰云寛將溪野客懶成癖¶
怯寒手攣面如墨把盃强吞僵立歌閉門獨愁天已黑¶
　　　離家作二首¶
<pb:KR4h0117_WYG_160-6a>¶
敗葉辭故枝驚飈送微雨田廬向收穫城中亟完補遊¶
子欲何之道路修且阻俛首謝田叟余生厭羈旅¶
胡雁依朔風羣飛逐南翔遊子方北征朔風吹我裳攬¶
轡望雲間夜色正蒼蒼空羨南歸翼幽懐増感傷¶
　　　别游定夫¶
黽勉吾將仕謀身力已分漆雕慙未信卜子歎離羣慘¶
淡交情重間關道路勤至言宜逺寄孤陋願頻聞¶
　　　雨寒¶
<pb:KR4h0117_WYG_160-6b>¶
天幕陰雲積蕭蕭雨正霪泥汙關市寂水入御溝深破¶
屋寒侵骨哀絃凍絶音更愁風力健瘦怯不能禁¶
　　　歸雁¶
天末驚風急江湖夜思長悲鳴愁絶塞接翼冐清霜澤¶
岸多繒弋雲間乏稻粱茫然栖息地飲啄欲何傷¶
　　　感事¶
世事浮雲薄勞生一夢長散材依櫟社幽意慕濠梁風¶
急鷹鸇迅霜殘草木黄投閒如有約早晩問耕桑¶
<pb:KR4h0117_WYG_160-7a>¶
　　　偶成¶
天逺何須問勞生聽若何犁鋤三畝足栖息一枝多白¶
雪寧堪冐清時只浪過好尋明月影醉舞自婆娑¶
　　　除夜感懐¶
嵗律俄云盡思家日日深二年為客恨千里倚門心節¶
物羅樽俎兒童學語音眩然如在目恍惚夢難尋¶
　　　其二¶
愛日乖余願親顏長在心逺遊仍換嵗華髪已盈簪永¶
<pb:KR4h0117_WYG_160-7b>¶
夜誰同席殘盃憶共斟相思空有淚揮洒滿衣襟¶
　　　泛江至土坊¶
萬頃江湖逺孤乘一葉船雁飛雲外字篷掩水中天波¶
靜櫓聲息風强帆影偏回環聊注目浩蕩接青煙¶
　　　秋日有懐寄從弟表民¶
羈旅吾方困哀思汝正煩望雲愁雁序回首憶鴒原北¶
圃蔬還盛東軒菊正繁飄零不相見沾灑獨忘言¶
　　　又用前韻和早梅¶
<pb:KR4h0117_WYG_160-8a>¶
楚國春歸早寒梅處處開月和清艷宿天與靚粧來東¶
閣詩懐動南枝嵗律回蕭然氷雪態無處覔輕埃¶
　　　出京¶
旅泊驚秋意塵沙變客衣明星爛河漢殘月暗簾帷風¶
柳斜斜轉雲帆片片飛窮愁添别病衰晩意多違¶
　　　言溪早起¶
短日催征轡聽雞踏曉霜逺山頻入望薄酒謾搜腸湘¶
浦蓴絲滑吳松鱠縷長何時一疎放把釣卧滄浪¶
<pb:KR4h0117_WYG_160-8b>¶
　　　漢坂舟行¶
曲岸通幽徑疎籬映竹斜塢深藏吠犬林薄露人家石¶
瀨魚偏美鄰村酒易賒秖應雲水富自足一生涯¶
　　　湘君祠¶
鳥鼠荒庭暮秋花覆短墻蒼梧雲不斷湘水意何長澤¶
岸蒹葭緑籬根草樹黄蕭蕭竹間淚千古一悲傷¶
　　　哀鴻¶
哀鴻常苦飢悲鳴垂其翼朔漠曉霜寒江湖晩煙羃乾¶
<pb:KR4h0117_WYG_160-9a>¶
坤一網罟髙飛亦何益日暮無與羣驚風暗沙磧¶
　　　頴昌西湖泛舟¶
春過鶯花無處尋移舟行近古城陰寒衣水上收殘片¶
傾耳枝間覔好音山隔曲堤迷逺近魚跳文藻亂浮沈¶
飄然自得江湖趣陡起歸與萬里心¶
　　　送丁季深¶
煙含疎柳緑䝉茸杏頰桃英入眼紅邂逅與君逢臘雪¶
飄零獨我過春風空愁轉轂音塵逺且寄離懐笑語中¶
<pb:KR4h0117_WYG_160-9b>¶
後夜月明人寂寂相思那復一樽同¶
　　　蘄州早起¶
城頭雷動角聲哀似共行人怨落梅欲報晨炊粱未熟¶
喚回殘夢眼慵開霜清暗覺貂裘冷月淡空令犬吠猜¶
倚杖起肩風正烈不堪嘶馬重徘徊¶
　　　遊玉華洞¶
蒼藤秀木遶空庭疊石層巒擁畫屏混沌鑿開幽竅逺¶
巨靈分破兩峯青雲藏野色春長在風入衣襟酒易醒¶
<pb:KR4h0117_WYG_160-10a>¶
採玉遺蹤無處問擬投簪紱學仙經¶
　　　和張倅行縣¶
江浮疊巘弄清輝雲外㝠鴻江上歸擊目自多幽興在¶
揮毫時見彩箋飛應愁零雨侵星駕好為援戈却晩暉¶
帝室正須調鼎鼐北山為語不須譏¶
　　　寄長沙簿孫昭逺¶
陽城衰晩拙催科闔寢空慙罪亦多祭竈請憐君自適¶
載醪袪惑我誰過猗猗庭有蘭堪佩寂寂門無雀可羅¶
<pb:KR4h0117_WYG_160-10b>¶
歸去好尋溪上侣為投纓紱換漁蓑¶
　　　席上别蔡安禮¶
故里相看眼暫明一尊聊此話平生杜陵蚤被微官縛¶
元亮今為世網攖長路關山吾北去春風梅嶺子南征¶
結隣莫負當時約早晩滄浪共濯纓¶
　　　汴上¶
天上行雲曳白衣半銜晴日在林扉盤花落雁驚還起¶
啄食飢烏趂不飛榆筴青錢飄已盡月堤流水漭相圍¶
<pb:KR4h0117_WYG_160-11a>¶
征途處處塵隨眼多病長年與世違¶
　　　荆州書事¶
千里瀕江地可毛結廬何必故山椒載醪不過斜川路¶
飲水誰同陋巷瓢勿問雞蟲閒得失但知鵬鷃各逍遙¶
黄塵滿眼僧窓靜坐對風花意已消¶
　　　直舍大風書事寄循道¶
枕書無寐首空搔萬竅嘘風正怒號雪意浮空迷逺目¶
月林梳影見秋毫幽庭所藉惟荒草妙理應須付濁醪¶
<pb:KR4h0117_WYG_160-11b>¶
誰念維舟江上客落帆千里壓雲濤¶
　　　春日有懐諸友¶
憑几無聊晝掩扉芬芬晴氣減春衣隔簾掩映鶯初語¶
背日連翩雁北歸莫逆交遊千里别逺來音信兩年稀¶
追尋舊事成幽夢觸物心傷事事非¶
　　　南歸書事¶
浪漫人間壓客塵衡門長憶鎖榆枌忘言擬盡輪人妙¶
陳迹慵尋史籀文萬里功名心獨冷一㕓耕鑿力能勤¶
<pb:KR4h0117_WYG_160-12a>¶
舊遊欲問南歸趣寂寞吾今過子雲¶
　　　重經烏石舖¶
夾屋青松翠藹中去年經此亦匆匆重來烏石岡頭路¶
依舊松聲帶曉風¶
　　　虚心亭¶
山横鼇背碧巑岏亭對浮筠縹緲間蕭散誰為三徑侣¶
秖應長共白雲閒¶
　　　藍田溪上¶
<pb:KR4h0117_WYG_160-12b>¶
夾籬桃李趂溪斜淺淺清流映落花欲問武陵源上路¶
度雲穿石認胡麻¶
　　　含雲寺書事絶句¶
蝶夢輕揚一室空夢回誰識此身同窓前月冷松陰碎¶
一枕溪聲半夜風¶
　　　瀏陽五咏¶
洄淵浩蕩白鷗飛老懶時來坐釣磯岸幘行人聊自適¶
不應憔悴似湘縲　　右渭水¶
<pb:KR4h0117_WYG_160-13a>¶
簾捲晴空獨倚欄㝠鴻㸃㸃有無間秋風注目無人㑹¶
時與白雲相對閒　　右歸鴻閣¶
芙蓉彫盡蕙蘭芳杖屨翛然一曼郎鳬鶴短長寧復問¶
但知鵬鷃兩相忘　　右飛鷃亭¶
柔條疎蔓緑交加煙鎖雲涵去路賒繡紱貂纓無處問¶
空餘雞犬兩三家　　右相公臺¶
聖童去後水雲閒陳迹難尋草木間獨有微言傳野史¶
洞天寂寂在人寰　　右洞陽¶
<pb:KR4h0117_WYG_160-13b>¶
　　　東林道上閒步二首¶
百年陳迹已成空尚寄髙人嘯詠中晉代衣冠誰復在¶
虎溪長有白蓮風¶
碧眼龎眉老比丘雲根髙卧語難酬蕭然丈室無人問¶
一炷爐峯頂上浮¶
　　附游酢詩¶
　　　歸雁¶
天末驚風急江湖野思長悲鳴愁絶塞接翼冐風霜澤¶
<pb:KR4h0117_WYG_160-14a>¶
岸多矰弋雲間乏稻粱茫然棲息地飲啄欲何鄉¶
　　　感事¶
世事浮雲薄勞生一夢長散材依櫟社幽意慕濠梁風¶
激鷹鸇迅霜殘草木黄投閒如有約早晩問耕桑¶
　　　在頴川寄中立¶
蕭條清頴一茅廬魂夢長懐與子居五里橋西楊柳路¶
至今車馬往來疎¶
　　　遊寳應寺¶
<pb:KR4h0117_WYG_160-14b>¶
崒嵂三峰帶白灣誰開蘭若翠微間竹牀雲懶禪心定¶
草徑苔荒屐齒斑天入碧嵐成玉宇鳥飛青嶂出塵寰¶
此中即是蘂珠境遮莫閒吟一解顏¶
　　　山中即景¶
翠靄光風世界青松緑竹人家天外飛來野鳥澗中流¶
出桃花¶
　　　寳應寺讀書堂成因懐明道先生¶
橋西積雪度新晴卜築茅堂快落成郁郁竒花鋪野趣¶
<pb:KR4h0117_WYG_160-15a>¶
關關好鳥和書聲春濃嵐色無邊景水淨天光徹底清¶
記得程門窓草緑至今遐想每馳情¶
　公字定夫與龜山同在程門立雪因録其詩附之詩¶
　故不全乃其子孫于譜牒中抄出以應縣官之求時¶
　知縣事者魏公時應延徐興公修誌以游劉朱蔡熊¶
　五大儒為世家而廌山尤為建陽理學之倡其有功¶
　于吾閩鄒魯固宜與龜山並傳矣公生在禾平里讀¶
　書寳應寺今俱置有祠田而葬則從治命在南直𨽻¶
<pb:KR4h0117_WYG_160-15b>¶
　含山縣之車轅嶺公曽以朝奉郎出知和州云游氏¶
　族譜公族孫九言撰亦得其詩數篇于左¶
　　游九言¶
　　　新作盆池戲書¶
瓦盆片石纍青蒼興入湖山寄小窓細看纎鱗無限樂¶
寧妨斗水學西江¶
　　　題上監西堂秀老壁¶
槎牙此老是枯松衲被寒窓百病攻贏得雪霜皮骨在¶
<pb:KR4h0117_WYG_160-16a>¶
幾看桃李笑春風¶
　　　金陵野外廢寺¶
寒花窈嫋蔓頺墻古寺蒼苔晝掩房犬吠屋頭山杳杳¶
蟲鳴堦隙草荒荒池塘淡月蒹葭冷籬竹西風橘柚香¶
六代江山金碧地斷碑留得管興亡¶
　　　題古田寺西堂壁¶
傾巖終日倦躋攀蹔借僧廬半日閒砌下微流走清泚¶
窓前含籜墮斕斑風來有徑侵危坐雲出無心度逺山¶
<pb:KR4h0117_WYG_160-16b>¶
勸取髙人長寄玩相隨猿鶴傲林間¶
　　　題武夷毛竹洞¶
毛竹連雲路欲迷洞門深鎖落花遲曽孫幾度春風老¶
未入仙人一局棋¶
　¶
　¶
　¶
　石倉歴代詩選巻一百六十¶
