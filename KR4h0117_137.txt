# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.373798
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百三十七
<pb:KR4h0117_WYG_137-1a>¶
欽定四庫全書¶
　石倉厯代詩選巻一百三十七¶
　　　　　　　　　　　　明　曹學佺　編¶
　宋詩十四¶
　　魏野¶
　　　冬日書事¶
十月天不暖前村到豈能閒聞啄木鳥疑是打門僧壊¶
砌平山雪空堂照瀑氷晩來因出户方始蹔攜藤¶
<pb:KR4h0117_WYG_137-1b>¶
　　　書友人屋壁¶
達人輕禄位居處傍林泉洗硯魚吞墨烹茶鶴避煙閒¶
惟歌聖代老不恨流年静想閒來者還應我最偏¶
　　　竹珓环¶
誰製破筠根還同一氣分吉凶終在我翻覆謾勞君酒¶
欲祈先酹香因擲更焚吾嘗學丘禱懶把祝云云¶
　　　上知府冦相公¶
文武稟全才何人更可陪有官居鼎鼐無地起樓臺聖¶
<pb:KR4h0117_WYG_137-2a>¶
主詩方和親王狀始廻鎮臨求二陜調燮輟三台鳳閣¶
頒重去龍旌暫擁來下車三度雨上事數聲雷未暇瞻¶
珪璧先䝉話草萊㡬思趨相府恐懼復徘徊¶
　　　閒居書事¶
無才動聖君養拙住山村臨事知閒貴澄神覺道尊成¶
家書滿屋添口鶴生孫仍喜多時雨經春免灌園¶
　　　述懐¶
東郊魏仲先生計只隨縁任懶自掃地更貧誰怨天有¶
<pb:KR4h0117_WYG_137-2b>¶
名閒富貴無事小神仙不覺流光速身將半百年¶
　　　春日述懐¶
春暖出茅亭攜笻傍水行易諳馴鹿性難辨鬬鷄情妻¶
喜栽花活兒誇鬬草贏翻嫌我慵拙不解彊謀生¶
　　　暮秋閒望¶
水閣閒登望郊原欲刈禾壊簷巢燕少積雨病蟬多砧¶
隔寒溪𢷬鐘隨曉吹過扁舟何日去江上負煙蓑¶
　　　秋霽草堂閒望¶
<pb:KR4h0117_WYG_137-3a>¶
草堂髙逈勝危樓時節殘陽向晚秋野色青黄禾半熟¶
雲容黒白雨初收依依永巷聞村笛隠隠長河認客舟¶
正是詩家好風景懶隨前輩却悲愁¶
　　　秋日登樓客次懐張覃進士¶
聞説飄零亦異鄉登樓吟望益悲凉當時欲别言難盡¶
他日相逢語更長蟬噪水村千萬樹鴈過雲岫兩三行¶
明朝策蹇還無定空凭危欄到夕陽¶
　　　早起¶
<pb:KR4h0117_WYG_137-3b>¶
夜長久待得晨興耽睡童猶喚不譍燒葉爐中無宿火¶
讀書窗下有殘燈臨堦短髮梳和月傍岸衰容洗帶氷¶
應被巢禽相怪訝尋常日午起慵能¶
　　　上王相公¶
聖朝宰相年年出公在中書十二秋西祀東封俱已了¶
好來相伴赤松遊¶
　　　尋隠者不遇¶
尋真誤入蓬萊島香風不動松花老採芝何處未歸來¶
<pb:KR4h0117_WYG_137-4a>¶
白雲滿地無人掃¶
　　　啄木¶
爪利觜還剛殘陽啄更忙千林蠧如盡一腹餒何妨形¶
小過槐陌聲髙近草堂豈能同燕雀惟解占梁髙¶
　　附种放詩¶
　　　夏日山居¶
隂隂林木静寂寂無人境紅綻紫葳香嵐沈玉膏冷㸔¶
雲時獨坐慎事常中省何客馭風來新篁動疎影¶
<pb:KR4h0117_WYG_137-4b>¶
　　　諭䝉詩¶
大盈卑百瀆自成浮天潯崇丘下累塊竟為蔽日深王¶
者在謙小夙推堯禹心拜言尊賢仁慎徳弃珠金自滿¶
九族散匪驕百善尋炳兹夏商鑒滅國因誇淫¶
　　　酬陳齋民見寄¶
竹扉常晝掩幽僻置身安自委漁樵分因思出處難周¶
庭方設燎漢將尚封壇莫問漁樵意人寰事萬端¶
　　附曹汝弼詩¶
<pb:KR4h0117_WYG_137-5a>¶
　　歙之休寧松蘿山人曹處士名汝弼字夢得其先¶
　　青州人南唐時徙歙詩一百五十首傳世曰海寧¶
　　集舒職方雄為序中子屯田郎中炬登第其後¶
　　以進士仕者六人以恩䕃仕數十人贈職方員外¶
　　郎今曹君涇清其九世孫也天禧祥符間髙蹈¶
　　有聲與林和靖魏野潘閬諸詩亦似之¶
　　　中秋月¶
年年相對賞永夜坐吟牀衆望自疑别孤髙非異常園¶
<pb:KR4h0117_WYG_137-5b>¶
林分浄影臺榭起餘光誰似蟾宫客得攀仙桂香¶
　　　喜友人過隠居¶
忽向新春裏閒過隠士家旋收松上雪來煮雨前茶禽¶
換新歌曲梅粧隔嵗花應慙非遁者難久在煙霞¶
　　　懐寄披雲峰誠上人¶
院髙窮木盛野極静無言險路通巖頂香泉出石根㣲¶
風飄磬韻幽鳥啄苔痕常記相留夜秋堂共聴猿¶
　　　再寄¶
<pb:KR4h0117_WYG_137-6a>¶
江城從别後聞説在松間度日長扄户終年不下山静¶
為詩所役閒免事相闗應喜雲邉客㝠捜鬂未斑¶
　　　贈披雲峰岳長老¶
禪外掩松扃閒眠度嵗隂雨侵香篆濕苔長屐痕深水¶
在銅缾冷雲歸玉磬沈前山有靈藥時策杖藜尋¶
　　　贈僧¶
一從叨命服乗興入天台院接石橋住門臨瀑布開松¶
間應獨坐雪裏更誰來時復攜藜杖㸔雲上古臺¶
<pb:KR4h0117_WYG_137-6b>¶
　　附張維詩¶
　　　太守馬太卿㑹六老于南園¶
賢侯美化行南國華髪欣欣奉宴娯政績已聞同水薤¶
恩輝遂喜及桑榆休言身外榮名好但恐人間此㑹無¶
他日定知傳好事丹青寧羡洛中圖¶
　　　庭鶴¶
戢翼盤桓傍小庭不無清夜夢煙汀静翹月色一團素¶
閒啄苔錢數㸃青終日稻梁聊自足滿前鷄鶩漫相形¶
<pb:KR4h0117_WYG_137-7a>¶
己隨秋意歸詩筆更與幽栖上畫屏¶
　　　玉蝴蝶花¶
雪朶中間蓓蕾齊驟聞尤覺繡工遲品髙多説瓊花似¶
曲妙誰將玉笛吹散舞不休零晩樹團飛無定撼風枝¶
漆園如有須為夢若在藍田種更宜¶
　　　歸燕¶
社燕秋歸何處鄉羣雛齊老稻青黄猶能時暫栖庭樹¶
漸覺稀疎度苑墻已任風庭下簾幙却隨煙艇過瀟湘¶
<pb:KR4h0117_WYG_137-7b>¶
前村認得安巢所應免差池揀杏梁¶
　　　聞砧¶
遥野空林砧杵聲淺沙栖雁自相鳴西風送響暝色静¶
久客感秋愁思生何處征人移塞帳即時新月落江城¶
不知今夜搗衣曲欲寫秋閨多少情¶
　　　宿後陳庄¶
臘凍初開苕水清煙村逺郭漫吟行灘頭斜日鳬鷖隊¶
枕上西風鼓角聲一棹寒燈隨夜釣滿犂膏雨趂春耕¶
<pb:KR4h0117_WYG_137-8a>¶
誰言五福仍須富九十年餘樂太平¶
　　　貧女¶
蒿簪掠鬂布裁衣水鑑雖明亦懶窺數畝秋禾滿家食¶
一機官帛㡬梭絲物為貴寶天應與花有秋香春不知¶
多少年來豪族女總教時様畫蛾眉¶
　　　孤帆¶
江心雲破處遥見去帆孤浪濶疑升漢風髙若泛湖依¶
㣲過逺嶼彷彿落平蕪莫問乗舟客利名同一途¶
<pb:KR4h0117_WYG_137-8b>¶
　　　送丁遜秀才赴舉¶
鵬去天池衆翼隨風雲髙處約先飛青袍賜宴出闗近¶
帶取瓊林春色歸¶
　　　孫覺莘老序云富貴而夀考者人情之所甚慕¶
　　　貧賤而夭短者人情之所甚哀然有得於此者¶
　　　必遺於彼故寧處康强之貧夀考之賤不願多¶
　　　藏而病憂顯榮而夭短也贈尚書刑部侍郎張¶
　　　公諱維呉興人少年學書貧不能卒業去而躬¶
<pb:KR4h0117_WYG_137-9a>¶
　　　耕以為養善教其子至於有成平居好詩以吟¶
　　　咏自娯浮游閭里上下於溪湖山谷之間遇物¶
　　　發興率能成章不事雕琢之巧采繪之華而雅¶
　　　意自得徜徉閒肆往往與異時處士能詩者為¶
　　　輩盖非無憂於中無求於世其言不能若是也¶
　　　公不出仕而以子封至四品亦可謂貴不治職¶
　　　而受禄養以終其身亦可謂富行年九十有一¶
　　　可謂夀考夫享人情之所甚慕而違其所哀無¶
<pb:KR4h0117_WYG_137-9b>¶
　　　憂無求而見之吟咏則其自得而無怨懟之辭¶
　　　蕭然而有沈澹之思其然宜哉公卒十八年公¶
　　　子尚書都官郎中先亦致仕家居取公生平所¶
　　　自愛詩十首寫之縑素號十詠圖傳示子孫而¶
　　　以序見屬予既愛侍郎之夀都官之孝為之序¶
　　　而不辭都官字子野盖其年八十有二云¶
　　　周宻齊東野語云宋有兩張先皆字子野其一¶
　　　博州人天聖三年進士歐陽公為作墓誌其一¶
<pb:KR4h0117_WYG_137-10a>¶
　　　天聖八年進士則呉興人也二人名姓偶同又¶
　　　適同時不可不知也陳振孫詩曰平生聞説張¶
　　　三影十詠誰知有乃翁遐想盛時生恨晩恍如¶
　　　身在畫圖中十詠有宿清江小舍一首破損僅¶
　　　存一句菰葉青青緑荇齊云¶
　¶
　¶
　¶
<pb:KR4h0117_WYG_137-10b>¶
　¶
　¶
　¶
　¶
　¶
　¶
　¶
　石倉歴代詩選巻一百三十七¶
