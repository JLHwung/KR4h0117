# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:19.708169
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百九十四
<pb:KR4h0117_WYG_394-1a>¶
欽定四庫全書¶
　石倉歴代詩選巻三百九十四¶
　　　　　　　　　　　　明　曹學佺　編¶
　明詩次集二十八¶
　　徐　貫¶
　　　贈曾亞卿提督易州厰¶
懿哉廟廊具有如珪與璋昔為太僕長今我同官良送¶
君都門道馬首雲蒼蒼枝柯堪采伐毋使根株傷上以¶
<pb:KR4h0117_WYG_394-1b>¶
充國用下以慰民望願言樹佳政永俾休聲揚¶
　　　送邵讓秀才復學¶
送子都門去為子重延佇徃来衝風塵此心良獨苦嗟¶
彼汗血駒逸足非無取不與孫陽知棄置欲誰語于今¶
事已白坦然無齟齬否泰互相仍伸屈無定所不見秋¶
天鶚一旦摧毛羽行看六翮齊雲衢任飛翥¶
　　　贈司訓黄文光擢重慶府二守¶
朝来雨初霽相送出都城殷勤一杯酒不盡此離情多¶
<pb:KR4h0117_WYG_394-2a>¶
君富文學表表人中英九年持教鐸兩度司文衡超遷¶
黄堂去越此承恩榮蜀道詎云逺别駕良不輕老穉多¶
瘡痍引領望行旌文翁有遺化寥寥誰復行¶
　　　與雪厓航上人¶
厓石倚層空積雪凛寒玉禪林寂無諠悠然恣遐矚意¶
適超混茫情閒遺結束俯仰宇宙間定静了無欲交遊¶
多名勝往還賦篇牘邂逅一清談已失塵萬斛長嘯天¶
風来隔忩動修竹¶
<pb:KR4h0117_WYG_394-2b>¶
　　　贈較文學正王隆别¶
閩藩大比期天香發桂枝多士紛紛濟選擇藉主司有¶
若鑑之明妍媸詎能欺有若衡之平銖兩詎能違三試¶
叶至公得士人共推芋原秋欲暮凉風吹羅衣酒盡各¶
分袂雲樹兩依依¶
　　　方山歸鶴¶
前山如屏幛華表相屹立我聞丁令威化鶴有仙跡此¶
事已千載渺茫亦難即而翁不可見悵望雲飛翼何日¶
<pb:KR4h0117_WYG_394-3a>¶
復歸来畢竟無消息徙倚懐感傷衷情浩無極¶
　　　贈徐特俊任吉了巡簡¶
我從閩中来子向閩中去客裏送客行茫然動情緒關¶
河䧹影寒野店雞聲曙莆陽文獻地風塵杳無處到日¶
春正和榕隂滿庭樹¶
　　　仙居書屋為商懋衡先生作¶
結廬在幽境瀟灑遠蹄輪誰去蓬萊島逈在弱水濵開¶
窗泉瑩澈當戸山嶙峋中貯萬巻書奎光燭蒼旻于焉¶
<pb:KR4h0117_WYG_394-3b>¶
教諸子古訓良具陳聖賢宛在目千載如相親桂林有¶
喬枝溟海無涸鱗接武佐明主非徒席上珍¶
　　　贈翰林修撰李賔之省祭還長沙¶
春風動瓊島玉河泮流澌詰朝拜休命得賜湖南歸冠¶
蓋紛如雲樽酒相與辭回首雙龍闕欲行復遲遲白日¶
昭文繡青春侍彩衣殷勤展丘壠喬梓增光輝懿哉丹¶
山鳯瑞我明聖時毋為戀故林早向朝陽飛¶
　　　釣臺¶
<pb:KR4h0117_WYG_394-4a>¶
兩石屹立白雲裏先生高卧堅不起故人天上握乾符¶
幣聘殷勤亦徒爾紛紛誰不附飛龍獨把魚竿釣煙水¶
一朝赴召便歸来空使客星占太史¶
　　　題蘭¶
我家住近東山麓清露蘭叢如膏沐好風披拂来深林¶
香氣襲人端可掬我今游宦已多年回首故山想芳躅¶
可堪原野草連天蒿艾蓬蕭滿人目¶
　　　題華陽寺石洞¶
<pb:KR4h0117_WYG_394-4b>¶
自從太古開石室神功巧設非人力氣通滄海六月寒¶
風雷不動雲常濕我来偶爾憇煩襟頓覺清風生兩腋¶
便欲借鶴凌紫虚奈此蒼生未蘇息¶
　　　邵武經高坡嶺¶
幽逕穿林過渾如洞裏行蕭森無日色滴瀝有泉聲古¶
木千章聳長藤百尺縈肩輿出山口回首白雲横¶
　　　歸化道中偶風雨有作¶
蒼嶺鬱岧嶤行行路轉遙沿厓山石滑夾道樹枝交細¶
<pb:KR4h0117_WYG_394-5a>¶
雨沾狂蓋寒風薄敝袍關情民事切䟦履敢辭勞¶
　　　耕樂軒¶
託迹依農業悠然愜隠情石田春雨足茅舍午風輕莘¶
野懐伊尹南陽憶孔明寥寥千載下誰復繼芳聲¶
　　　贈陸潤夫任桂林通判¶
京國論交地都亭送别時遐方民待久故邑馬行遲晝¶
静蠻煙息春深化日熈循良應不忝萬里慰相知¶
　　　贈高橋巡簡呉廷顯¶
<pb:KR4h0117_WYG_394-5b>¶
樽酒長亭别西風雨乍晴蓼花明晩色蘆葉帶秋聲里¶
巷門虚設山村犬不驚懸知公事簡吟笑有餘情¶
　　　贈張世禎别¶
故人成久别邂逅客都城夜雨方論舊春風又送行鄉¶
關頻入夢雲樹逺含情迢遞清溪上相思對月明¶
　　　贈建德朱崧任南昌司訓¶
馳驅催别思飛斾出都城潞渚孤㠶逺洪厓古樹平菁¶
莪歌小雅木鐸振希聲門下摳衣者彬彬總有成¶
<pb:KR4h0117_WYG_394-6a>¶
　　　三月十九日同上虞陳若無飲偶成¶
西風尋舊約佳釀復新開㣲雨簷前歇清風席上來祗¶
憑文字飲不用管絃催&KR0578;色起山際留連未肯回¶
　　　和張憲長贈呉都憲致仕詩¶
報國丹心尚未酬忽聞優詔許歸休一樽綠酒長亭暮¶
三徑黄花老圃秋明月有情還我共浮雲無計為君留¶
扁舟浩蕩乾坤裏笑濯塵纓萬里流¶
　　　聞胡司空附郭成新居賦此以寄¶
<pb:KR4h0117_WYG_394-6b>¶
年来高卧白雲鄉附郭新成綠野堂一代功名昭汗簡¶
百年心事付滄浪夢回殿闕層霄逈興在山林清晝長¶
三徑蕭然無箇事黄花老圃有餘香¶
　　　寄長兄廷傑¶
赤石山前送我船分携不覺又經年夢回誰道故鄉逺¶
情到那堪别思懸遼海關山明夜月清溪桑梓帶寒煙¶
自慚叨受長城寄姜被何時得再連¶
　　　遊香山偶成¶
<pb:KR4h0117_WYG_394-7a>¶
矗矗峰巒侵碧漢層層梵宇出紅塵松梢月挂上方曉¶
山頂花飛下界春一帶烟波爭入望半空雲鶴與為隣¶
我来不盡登臨興又逐東風覲紫宸¶
　　　題梅軒¶
繞屋寒芳絶㸃塵笑看殘雪挽回春任渠時態姿容好¶
可似平生節操真夢入羅浮香更逺詩成東閣興偏新¶
呉公山下清如許不減西湖放鶴人¶
　　　贈袁魚典史呉仕明¶
<pb:KR4h0117_WYG_394-7b>¶
客舍秋来多别思公家事了是歸期西風古渡㠶飛處¶
落日寒汀雁下時蓮幕帶將新雨露花村争迓舊旌麾¶
殷勤盡力蘇民瘼當道何愁不薦推¶
　　　功徳寺沐浴口號¶
隂隂樹色暗溪橋滿目春光可自驕林外風清山靄散¶
湖邊日暖水痕消鶯啼弱栁如相喚鶴舞長松不用招¶
回首鳯城三十里肩輿来往亦飛遙¶
　　　寄雲峰呉先生¶
<pb:KR4h0117_WYG_394-8a>¶
獨向明時早拂衣急流勇退古来稀朝雲作雨還山去¶
暮烏投林背客飛南畝秋深香稻熟西塘春暖錦鱗肥¶
黄金臺畔頻回首迢遞雲峰送落暉¶
　　　贈䝉城令方先生淵還淳安¶
引年便欲拂塵衣促駕都門賦式㣲故里遙知三徑在¶
清時今見一人歸頻過石硤尋書院閒到嚴灘上釣磯¶
龜鶴山前春正好滿川花栁映柴扉¶
　　　贈馬時宜下第還鄉¶
<pb:KR4h0117_WYG_394-8b>¶
三疊陽關對酒歌相看無奈别離何題橋共擬追司馬¶
獻玉誰知泣卞和野水煙波歸路逺故園花竹樂情多¶
京華更有青雲約回首東風聴珮珂¶
　　　壽桐江趙翁八旬¶
身遊泮水詠菁莪晩着烏紗耀薜蘿聖世已甘嚴瀬隠¶
高年未許絳人過青山對酒春長在彩服盈庭樂更多¶
逺寄新詩為君壽請看銅狄幾摩挲¶
　　　送人省親歸淮安¶
<pb:KR4h0117_WYG_394-9a>¶
東風搖曳栁依稀有客都門賦式㣲題柱未酬司馬志¶
還家且着老萊衣白雲千里關情切錦鯉三春入饌肥¶
佇看亨衢堪騁步一鞭忙着莫相違¶
　　　和都憲遊尹山韵¶
梵宇蕭蕭山外山欲窮幽計未能閒千尋㧞地青峰聳¶
一道沿厓碧澗灣古木雨晴猿正挂長林煙暝鶴初還¶
萬緣㸃破都成幻不在尋常色相間¶
　　　恭諗捧表上京寮属追餞于劒浦驛座中分得¶
<pb:KR4h0117_WYG_394-9b>¶
　　　　齊字¶
甌閩北去草萋萋滿道輕風趂馬蹄萬里客程看日近¶
九重皇壽與天齊驛亭月落雞聲早江浦雲深雁影迷¶
天上故人還惜别草堂應續舊時題¶
　　　贈方旭陳任順潮驛宰¶
親捧除書出禁城一官新向嶺南行蒹葭淅瀝雨初歇¶
楊栁依稀風乍晴地僻應知来使少潮平偏覺過㠶輕¶
驛亭畫静無餘事翻笑通衢苦送迎¶
<pb:KR4h0117_WYG_394-10a>¶
　　　挽致政太常卿陳贄¶
解組歸来未十秋已將塵事付浮漚朝廷此日思遺老¶
洛社何人續舊遊菊逕就荒秋雨冷草堂長掩暮雲愁¶
文名不與身俱沒江漢滔滔萬古流¶
　　　挽竹坡翁為都御史汪浩父¶
竹坡人去幾經年見竹令人益愴然龍蓋已閒登嶺屐¶
荷田猶泊泛湖船鳯毛乍落秋風外馬鬛空餘夕照邊¶
今日朝廷多雨露恩光還擬賁重泉¶
<pb:KR4h0117_WYG_394-10b>¶
　　　悼妻¶
合巹于今十六霜白雲流水意茫茫浮生堪歎春秋短¶
大夢那知嵗月長愁對孤燈懸幛幙忍開遺篋簡衣裳¶
歸来最是傷心處塵滿空房月滿梁¶
　　　燕山樵歌¶
白雲最深處時有伐木聲長歌互相答澹然忘世情¶
　　　偶成¶
寒夜獨凭闌徘徊看明月如何咫尺間故人相隔絶¶
<pb:KR4h0117_WYG_394-11a>¶
　　　題畫為王元長作¶
落日秋林下高談且自由煙波浩無極閒却濟川舟¶
　　　次朱文公先生櫂歌韻¶
一曲寒流櫂小船嵐光巖影漾前川幔亭宴罷羣仙散¶
不見虹橋空紫煙¶
二曲娉婷玉作峰月懸粧鏡若為容天然不着鉛華色¶
煙抹雲鬟翠黛重¶
四曲擎天聳兩巖瓊葩瑤草色&KR0436;&KR0436;我來不見金鷄唱¶
<pb:KR4h0117_WYG_394-11b>¶
惟有寒蟾照碧潭¶
　　　偶成¶
客邸光隂去若飛冬衣不覺換春衣危樓徧倚情無限¶
幾㸃征鴻呌落暉¶
　　　太寧龍湖道中紀事¶
沿途白水通碧澗隔溪赤壁倚青天人家多住深林畔¶
遙見山隈幾處煙¶
　　　蒜嶺驛别張序班¶
<pb:KR4h0117_WYG_394-12a>¶
驛路相逢又相別客邊送客若為情東風也解離人意¶
故遣飛花遶斾旌¶
　　　寄雲峰呉先生¶
野逕深幽市轉賒紅塵不到足煙霞遙知此日雲峰下¶
笑看寒梅樹樹花¶
大音寥莫正聲希世俗滔滔獨掩扉天下蒼生皆赤子¶
阿衡不作與誰歸¶
　　　贈藍溪呉經入南鑑¶
<pb:KR4h0117_WYG_394-12b>¶
同門諸友多登第雲路嗟君後着鞭誰識豐城流落劒¶
龍光遙射斗牛邊¶
　　　贈桐江孫仲文¶
紛紛名利邈難羈又逐𡨕鴻萬里歸此去桐江看弔古¶
何人重上釣魚磯¶
　　　晴州釣者為程尚書賦¶
玉几諸峰映碧川浴鷗飛鷺各悠然主人起慰蒼生望¶
猶夢溪頭理釣船¶
<pb:KR4h0117_WYG_394-13a>¶
　　　二月都亭即事¶
草色連階映綠苔東風獨處不須栽時人要得春光好¶
還得名花幾樹開¶
　　　題竹¶
書窗謾對翠琅玕偏喜真心耐嵗寒&KR0988;底此君解醫俗¶
清標瀟灑拂雲端¶
　¶
　¶
<pb:KR4h0117_WYG_394-13b>¶
　¶
　¶
　¶
　¶
　¶
　¶
　¶
　石倉歴代詩選巻三百九十四¶
