# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:22.510190
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百七十二
<pb:KR4h0117_WYG_472-1a>¶
欽定四庫全書¶
　石倉歴代詩選巻四百七十二¶
　　　　　　　　　　　　明　曹學佺　編¶
　明詩次集一百六¶
　　孟洋¶
　　　别家¶
僕夫早嚴駕行行之楚鄉依依戀故里尊爼臨道傍親¶
友偕集送兒女泣成行鄰國非遐征嵗月未可量白露¶
<pb:KR4h0117_WYG_472-1b>¶
塗郊原秋草日焜黄沙禽並棲宿鴻雁東西翔且為斯¶
須留日晩途路長不云行役苦徒令居者傷¶
　　　宿華隂懐馬侍御按節河中¶
客路倦兹遊空堂此何夕明燈促簿書春星動簷隙渭¶
北鴻雁來猿吟華山側濁流一何深佳人杳難即遥遥¶
欽徳音茫茫阻顔色笑言故山廬繁華憶疇昔皎月照¶
巖阿凝霜肅荆棘蕭蕭驄馬鳴豺狼遁其跡豈不慰遐¶
思終焉感離析思欲往從之安能生羽翮臨風緘素書¶
<pb:KR4h0117_WYG_472-2a>¶
書短不盈尺上言加飱飯下言崇明徳¶
　　　貽友人¶
清雲度髙漢落日下逺戍行子倦孤征稅駕咸陽暮空¶
林宿雨微虛簷滴松露悵然懐美人昔語今不晤濁酒¶
誰為傾強歌未成趣豈無四海士新交不如故¶
　　　送王子衡巡按陜西得倚字¶
孤鴻逰八極日暮宿江沚紛紛四海士緬懐念君子逍¶
遥幽澗濵采摘多芳芷嘉晤苦嵗遲乖别遽千里商飇¶
<pb:KR4h0117_WYG_472-2b>¶
肅秋林祖席臨寒涘諒子平生親贈言豈在累初冬出¶
函谷飲馬黄河水巉崕走虎兕夾道生荆杞莫邪鳴鞘¶
中一日再三視試以寛髀宜衆理良獨恥仰瞻太華巔¶
霜峰碧空倚丈夫處兩間氣槩諒可擬三邊堠火連漢¶
南㓂蠭起折衝貴笑談何必任鋒矢願言樹名勲慰我¶
貽尺鯉¶
　　　贈郭侍御北還¶
揚旌渡河渭弭節覽周秦靈臺豈經始古道多荆榛歴¶
<pb:KR4h0117_WYG_472-3a>¶
險迫嵓谷乘危犯沙塵冷冷清風激霜月鑒幽淪豺虎¶
潛故踪狸䑕安足論中衢有歡頌窮簷無苦呻鞭笞非¶
所恃風俾江漢淳¶
　　　追懐張徵君¶
青青岩畔松漠漠谷中蘭孤貞抱幽寂芳馨恒自憐移¶
植公府中土性非所便至人尚𤣥素哲士保自然靈霞¶
盪心慮塵紛詎能纒守身戒枉尺行義恥忘筌結廬西¶
山麓泛舟河水湍雖非金石固神理諒可全生時有遺¶
<pb:KR4h0117_WYG_472-3b>¶
榮没為閭里嘆¶
　　　漢中太守行贈潘伯振¶
漢中太守行出門蕭蕭五馬鳴秋原請君繫馬亭前栁¶
為君贈言勸君酒漢中巨郡獄訟繁饑饉頻仍足羣醜¶
蜀川廉范有遺歌闗西楊震稱良守使君才質逈非常¶
十年獻納黄門郎曽將五色繡龍衮何有一郡分銅章¶
君不見棧道逶迤數千里髙山岧嶤水瀰瀰此去休歌¶
行路難擬取循良報天子¶
<pb:KR4h0117_WYG_472-4a>¶
　　　送鍾廣州賦得越王臺¶
漢家南越郡海上起髙臺紫翠朝雲映笙簫落日催千¶
秋樂事今消歇碧榭朱欄臺草沒山鷓空啼榕葉深荔¶
枝猶待春風發太守來遊發興豪雪山日鏡擁溟濤右¶
瞰䨇溪小囘瞻五嶺髙開元宋公韓吏曹賢聲此輩俱¶
翔翺别君且盡杯中酒越王臺上應囘首¶
　　　夜泊石頭口¶
初月照江清愁人見月那為情寂寂空江徒極目扁舟¶
<pb:KR4h0117_WYG_472-4b>¶
獨伴魚翁宿舟人盡睡不知醒防夜知更喚僮僕然燈¶
起坐心膽摧况乃隔㟁聞猿啼秋潭無雲渚花落寒波¶
欲動風凄凄中流賈爾何苦猶唱棹歌夜揺櫓北客聞¶
之淚如雨¶
　　　沽酒行贈牟韋二撫君¶
漢陽江山秋風悲落葉凄凄愁别離江頭壯士一相見¶
並馬躊躇數囘盼青衫烏帽無光輝云是長安兩錦衣¶
見君北來動鄉思君來想是從王畿牟公短軀異標格¶
<pb:KR4h0117_WYG_472-5a>¶
䨇頰凝紅鬂垂白韋君年可四十強方眉廣額身昻藏¶
欲言向余淚盈臆昔年奉侍君王側日月麒麟殿上行¶
雲霄虎豹班中直常承宻旨按公卿時有微功佐家國¶
詎料恩榮不可常朝逰禁闕暮江湘遥瞻北斗空翹首¶
却想西垣祗斷腸北地南州異風土天暄水濕多憂苦¶
鴻雁髙髙向日邊闗河迢遞何時還嗟余亦是投荒者¶
低首聞之淚䨇下先朝末載游帝京此時牟公已有聲¶
自從逆醜弄權術鞭撻朝士無虛日扶忠抗義公所優¶
<pb:KR4h0117_WYG_472-5b>¶
坐廢罹刑人共恤今皇誅逆法令明韋公牟公乃齊名¶
纔看執法拖金紫忽復飄零涉江水貧賤榮華信有時¶
古今人事皆如此君不見張禄先生脫厠中相秦富貴¶
傾王公又不見魯朱家奴置廣栁時來復作河東守與¶
君今見且為懽别買江魚共沽酒¶
　　　顧全州見邀江水漲不能赴¶
桂林山深晝啼鷸一春三見紅日出鳴雷達曙雨浪浪¶
洪潦平階仍入室江間浪湧蛟螭翻鯉魚安得窺龍門¶
<pb:KR4h0117_WYG_472-6a>¶
渡頭行子立惆悵徒繫扁舟不可上美人只在水一方¶
百遡千迴道轉長雨中空見枇杷落飛盡楊花更斷腸¶
　　　送殷近夫尹靖江¶
靖江百尺澄秋波江上秋風吹薜蘿蘆花鳬雁嗚相和¶
江南女兒紅碧衣日涴晴沙薄暮歸手牽蘭杜不忍違¶
秋容入佩香風微短棹吳歌處處吟歌長調切傷人心¶
江天月出江水深逺客聞之淚沾巾孤山此夕好登臨¶
　　　題畫¶
<pb:KR4h0117_WYG_472-6b>¶
丹青妙意畫莫測一幅寫盡秋江色天逺平看楓樹林¶
雲長不辨鴻飛翼崖半青松綰夕煙洞門亂石繞寒泉¶
羽客看山坐松下横琴不語心悠然孤舟短棹清波裏¶
煙雨霏霏笛聲起蘆葉青揺洲渚風蓼花紅映江心水¶
松下舟中俱隠淪城闉車馬徒紛紛悵然省識畫中趣¶
何能歸來江上動鷗羣¶
　　　湘水歌¶
　　我聞越人去國見形似而喜仲尼適齊聞韶樂而嘆¶
<pb:KR4h0117_WYG_472-7a>¶
　　豈不以希音難遇良晤靡常也哉昔東橋直道謫¶
　　守湘州賤子多辜放流桂郡慚非郭李之儔竊幸¶
　　同舟竟等參商之迹仍悲各處顧卿懋涵東橋公¶
　　之子也乃乙亥正月浮游桂林將命若翁下迎賤¶
　　子明晤若神才華如海素質資于庭訓青年邁乎¶
　　等夷造霸容儀豈數令狐之兒過戎良久敢謂嗣¶
　　宗之鑒竊附古人托交小友宵談以希旦夕遊而¶
　　自期興緒雲長辭氣鋒出冠服生洞壑之光題詠¶
<pb:KR4h0117_WYG_472-7b>¶
　　盡江山之麗氣孚趨同蘭深膠合此豈徒見似之¶
　　喜聞樂而嘆者哉嗚呼飄蓬踪迹不可以常折栁¶
　　心情孰不云苦煙渺渺而碧蕪逺花霏霏而黄鳥¶
　　鳴迎落日以舉觴逐征雲而解纜矧余一枝之棲¶
　　未安萬里之心常繫惆悵臨江徘徊送逺卿亦莫¶
　　賴余復何堪維兹傾城賢士洎吾在門小子咸覩¶
　　翔鳯之姿各贈登仙之咏余亦作歌并序諸首用¶
　　酬君子青瓊之章敢辭鄙人白豕之誚乎¶
<pb:KR4h0117_WYG_472-8a>¶
湘水緑色波瀰瀰石樹參差岸烟起芳洲蘭葉揺香風¶
日暮千林萬花紫春無鴻雁隨陽和晝見獼猴挂薜蘿¶
谷深疑有秦人住澤畔時聞漁父歌獨愛蘇呉顧虎頭¶
謫官五馬來湘洲郡中無事常髙卧忽復乘舟泛碧流¶
醉邀明月不知返曲奏陽春恒寡酬神簡郎君更清出¶
小顧阿髦誰甲乙陳荀王謝乆塵埃君家一門皆俊才¶
班揚已去蘇李死氣運文章喜再囘徳星逺向庭闈聚¶
堂上春隂覆瑶樹栁山雲物春更嘉翠竹寒泉啼鳥譁¶
<pb:KR4h0117_WYG_472-8b>¶
昔人尚有讀書屋君復題詩躡紫霞¶
　　　人日¶
去年人日潁水濵今年人日長安上白雪青尊憶故人¶
長煙平樹空遥望苑外寧無楊栁新水邊不見梅花放¶
天南地北總支離瘦馬東風倍惆悵¶
　　　漢宫詞¶
憶昔妾當二八期正是漢家全盛時九重下詔擇鸞匹¶
萬國求賢配鳯姿妾身自分非良質百萬人中叨第一¶
<pb:KR4h0117_WYG_472-9a>¶
天子親迎出殿廷輔臣持節下蓬蓽蓬蓽輝光異昔年¶
絲蘿延蔓至今日始知貴戚失金張不許王侯論甲乙¶
一入金門侍至尊奈何相見不相言紅顔未必招人妬¶
薄命何堪承主恩主恩深重應難報妾意殷勤那復論¶
一别謝君面往駕無旋轅夜夜看星囘永巷朝朝望日¶
倚長門長門永巷春風起萬卉千花鬬芳紫燕子飛過¶
密杏中黄鶯啼向垂楊裏鶯鶯燕燕各相依戲蝶逰蜂¶
兩兩飛可憐今日春光好可惜明朝春又歸鳯輦常時¶
<pb:KR4h0117_WYG_472-9b>¶
逰上苑羊車無日到重扉豈干侍御還多寵自是君王¶
有萬幾萬幾閒暇甘逰獵朝出城南暮城北金鞍玉騎¶
走千軍羽箭琱弓墮雙翼陌上風光自可嘉宫中粉黛¶
無顔色離宫一萬所别殿九重深豈有榮華希寵愛更¶
求詞賦感君心何人可托黄金贈薄情不見白頭吟珍¶
珠簾下閒歌舞且取歡娛謝愁苦自愛瓊簫引鳯皇自¶
愛金杯度鸚鵡鸚鵡性能言不能到君前一朝被籠絡¶
翠羽徒自憐不沐君恩奚足惜不見天顔心未懌天下¶
<pb:KR4h0117_WYG_472-10a>¶
昇平主萬年妾身生死良何益¶
　　　舟過城陵磯悼内兄舊巴陵尹¶
巴陵原上秋草没岳陽城頭挂殘月嘆逝中宵懐不開¶
江流嗚咽江猿哀昔行縣中花今餘道傍栁可憐勁節¶
胡爾為徒取虛名在人口朝雲為雨暮歸山秋燕辭巢¶
春復還青山玉骨何處起鬼火妖孤滿蒿里思君懶入¶
巴陵逰巴陵道古生百憂¶
　　　瀟湘行¶
<pb:KR4h0117_WYG_472-10b>¶
嵗暮浮瀟湘天空豁心目霽日千林開髙雲萬峰簇江¶
色巖霏水郭隈垂蘿飛幌隠樓臺疎松野寺鐘磬響枯¶
葦沙汀鴻雁哀風煙奕奕紛竒狀海賈湖商日流盪浣¶
婦新粧映緑波漁人密罟抛洪浪年年嵗嵗此江津今¶
日人過非昔人曽聞埋没屈原骨不復飄零賈誼身楚¶
人宫中罷歌舞十二峰頭泣雲雨岸上誰家越女謳珠¶
簾羅幕桂堂幽江南本自山川勝日暮其如客子愁當¶
昔孫吳漢照烈衡湘轉戰江流血功臣名將巳寂寥石¶
<pb:KR4h0117_WYG_472-11a>¶
碑銅柱俱淪滅秦皇威力震羌胡仍迴車駕徧寰區馳¶
道至今瀟水上秋風惟見白雲孤白雲孤以飛湘水自¶
南下安得從之亦北旋東園種竹耕西野¶
　　　題宋徽宗杏花錦鷄圗¶
北風十月登華堂堂上春光照花樹雪壁熒熒絢綺霞¶
晴煙拂拂流香霧彩筆誰將奪化工珍禽艷蕚披霜素¶
洛陽殿前仙杏開錦雞石上矜毛羽出羣畫手近代無¶
趙宋徽宗為此圗規規模寫不足數生意真與乾坤符¶
<pb:KR4h0117_WYG_472-11b>¶
煙枝露蘂宛堪折戢翼囘頭如有呼上林韶華竟何似¶
滿堂醉眼俱模糊國朝畫者稱林良古松蒼鷹乃所長¶
後有吕紀善畫鳥形象雖工神色少帝王妙思非等閑¶
意態不在丹青間定知萬里胡沙外貌得闗河北雁還¶
　　　天馬行同唐荆川太史遊普濟寺作¶
風催白草霜葉丹嶙峋黛色標南極晨起衝寒恣攀陟¶
捫蘿策杖嗟無力林壑隂森逕轉迴赤霞掩映青蓮開¶
殿閣參差翠微畔黄金作戸玉為臺玉臺金户通流水¶
<pb:KR4h0117_WYG_472-12a>¶
門外孤峰挿天起往往飛花下石壇呦呦馴鹿臨崖涘¶
脩竹長松煙雨間鳴琴對月醉忘還囘首氤氲渺城市¶
悠然身世非人寰江東才子金閨客遥下天門飛漢節¶
覃恩中土煥堯文覽勝南州探禹穴嵩髙伊闕剰遨逰¶
淮汝風煙亦暫留校書懶卧揚雄閣作賦常思王粲樓¶
山中載酒摛毫素盡日謳吟倚雙樹飛泉寒谷生光輝¶
珠宫畫壁流雲霧蹊路欣看天馬過駑駘學步愧蹉跎¶
凌雲逐電燕臺去懸想瑶階響玉珂¶
<pb:KR4h0117_WYG_472-12b>¶
　　　發上谷¶
上谷驅車出雲中曯望頻荒山曽過虜殘壘半無人雲¶
冷低闗樹風多暗塞塵翻思戎馬事愁病轉傷神¶
　　　明妃曲¶
朝辭鳯城闕暮出雁門闗漢音聞漸少胡語辨應難玉¶
筋軍中落琵琶馬上彈宫闈閒冶態遮莫外人看¶
　　　除日¶
邊城除日至猶自備戎機馬上驚殘嵗河邊對落暉逢¶
<pb:KR4h0117_WYG_472-13a>¶
人空問訊逾節始言歸囘首年來事徘徊一振衣¶
　　　别都𤣥敬主事改南京禮部¶
迴車塵路轍停棹故山廬禄薄堪迎養官閒好著書吳¶
門楓樹色京口菊花初到處宜乘興江樓坐月虛¶
　　　過張元徳户部同邃伯二首¶
登龍來委巷下馬索新題砌晩蒼苔静盆隂碧草齊苦¶
吟憐賈島髙論接昌黎與盡揮鞭去紛紛月滿蹊¶
王郎多逸興張子更清談詞賦誰當並交游我獨慚晩¶
<pb:KR4h0117_WYG_472-13b>¶
風聞竹碎霏月對花酣轉首成宵夢梅開湖水南¶
　　　憩冷泉寺¶
漫入冷泉寺居然外慮空雲來千樹黒日斂半山紅法¶
鼔傳虛殿禪音出上宫興來孤騎發汾水正秋風¶
　　　約蘇天秀年兄㑹鳴謙驛¶
季子二年別銅章百里分形容空有夢消息漫相聞惆¶
悵西山月凄凉北塞雲驛樓風日好尊酒待夫君¶
　　　中元¶
<pb:KR4h0117_WYG_472-14a>¶
沙塞沈沈夕山城瑟瑟風旅愁紛落木鄉信斷飛鴻明¶
月誰家好寒砧到院通應知早成服為寄逺從戎¶
　　　元宵後聞雁¶
昨夜元宵節今晨鴻雁音索居纔入耳為客即驚心楚¶
雪江湖逺燕雲闗塞深翻然動春興出户巳難尋¶
　　　𢎞慈寺訪羅侍御不遇¶
騎馬出城郭逍遥訪所親髙林浮薄日古寺入殘春細¶
細簷花静嚶嚶谷鳥頻風光助吟咏發興為誰新¶
<pb:KR4h0117_WYG_472-14b>¶
　　　送韓汝節¶
春月髙城上酣歌此宴同旅愁鞞鼔外心事酒杯中雨¶
雪辭燕甸鶯花過晉宫休將萬里志今日歎飄蓬¶
　　　雨中期馮都憲髙太守寗僉憲逰賢隠寺¶
相期逰野寺不寐憶松房細雨蒼山濕髙雲碧殿凉沙¶
行看逸鷺石坐傍幽篁凖擬侵晨往衝泥定未妨¶
　　　煙¶
湘流落日外沙逈暮生煙杳杳千峰失霏霏萬壑連鵲¶
<pb:KR4h0117_WYG_472-15a>¶
翻知浦樹人語辨江船暗裏猿聲斷愁深攪夜眠¶
　　　仝顧二刺史遊栁山祠¶
昔慕栁侯迹今逢顧守逰山形盤野壑樹色動江流城¶
郭登臺暮風煙倚閣秋不須松下酌深坐己忘憂¶
　　　入嶽¶
僻路疑無日危梯漸入煙暗泉傳石竇髙稻疊山田鷓¶
語深叢裏猿垂古洞邊清秋未揺落百事總堪憐¶
　　　宿上峰寺喜晴¶
<pb:KR4h0117_WYG_472-15b>¶
俗傳衡嶽往頻見雨雲俱何事秋天霽能令皓月孤平¶
看窮蜀粤俯影辨江湖敢謂精誠在山靈定有無¶
　　　黄刺史同登岳陽樓¶
此地昔曾過危樓今始攀日銜天際樹雲動水中山津¶
驛趨三楚江闗控八蠻亂帆何處去風浪未知還¶
　　　石首訪趙從之¶
昔在長安日相從數宴逰鳥啼花館夕騎轉竹林幽明¶
月空燕市春星映蜀樓那知風雪裏坐對楚江流¶
<pb:KR4h0117_WYG_472-16a>¶
　　　酬馬百愚過訪¶
白首誰知已秋風此對君年光吾自老世事忍相聞樹¶
近微留雨簷虛暗入雲莫辭今共醉應念昔離羣¶
　　　秋盡田家¶
秋盡登成後田家樂事多臨泉滌酒器向日理漁簑野¶
濶孤煙起沙長倦鳥過客來聞犬吠却恐是催科¶
　　　簡孫兵憲用之約逰賢隠寺¶
秋來山寺好霜葉静髙林水落澄潭色雲垂古殿隂公¶
<pb:KR4h0117_WYG_472-16b>¶
庭虛簡牘暇日且登臨早起瞻旌盖遥遥指碧岑¶
　　　山居襍興¶
地僻人煙少山空秋氣寛簷迴千樹響門對數峰寒隔¶
竹聞雞犬臨溪采蕙蘭凉風天際起哀雁出雲端¶
　　　又¶
沈沈煙色暮眺望此何時萬壑翻紅樹叢篁映碧池路¶
髙寒吹急野曠夕陽遲不作陶翁醉能無宋玉悲¶
　　　别殷靖江限韻¶
<pb:KR4h0117_WYG_472-17a>¶
昔也石川去居然宦思微獨憐江上縣何異水邊扉春¶
雨移萱草天風入舞衣留連今夕飲愁見月光輝¶
　　　重過康莊驛¶
汝上初經月康莊兹再行孤心天外繫白&KR0288;道邊生雪¶
草交狐跡風沙鬬馬鳴遥憐清濟色未肯濯塵纓¶
　　　訪龍洞¶
野情塵外愜秋思馬前生去雁迷山色懸藤落澗聲洞¶
空千樹響雲細一花明漸覺人踪絶煙霞近赤城¶
<pb:KR4h0117_WYG_472-17b>¶
　　　駕出南郊¶
御輦層霄下春宫萬戸開天文移漢闕雲氣擁仙臺騎¶
引麒麟出旗迎翡翠來北辰瞻望地南斗復蓬萊¶
　　　天寧寺¶
招提臨漢逈壯麗入秋明水曲秦淮樹山迴建業城僧¶
來呼鶴舞客醉數猿聲坐乆餘殘照凄然風露清¶
　　　别胡茂卿推府往吳興兼呈劉養和太守¶
吳興非逺别客路亦闗情細草迎船發春雲對浦生西¶
<pb:KR4h0117_WYG_472-18a>¶
亭饒栁色苕水乍鶯聲謝傅仍為郡登山擬共行¶
　　　同崔岱屏衛源上舟夜抵新鄉¶
風塵移使節燈火共仙舟霧月涵波動秋星拂樹流暗¶
村喧鼔角深渚静浮鷗白露蒹葭落思君難重逰¶
　　　暮春後園一首¶
暇日西園内問春春欲歸雀驚看果落蝶懶覺花稀積¶
水斜通徑逰絲暗着衣流光不可轉心事苦多違¶
　　　逰山遲唐荆川太史不至¶
<pb:KR4h0117_WYG_472-18b>¶
野興朝來劇層隂凍不開煙霞迎使節詞賦憶仙才豈¶
負青山約何妨細雨來臨溪重囘首沙鳥似深猜¶
　　　贈蔡給事成之福建僉憲¶
君行不得送怨恨若為平塵隔長安樹烟迷上苑鶯闗¶
河萬里道風雨十年情重别心如醉長歌涕滿纓朝廷¶
虛衮職海内盡戎兵豈是無山甫誰能惜賈生衣冠輝¶
瑣闥諌疏耀承明即喜朝陽翼翻為瀕海行三山沾恵¶
澤百粤見澄清逺擬丹心逈時瞻北斗城¶
<pb:KR4h0117_WYG_472-19a>¶
　　　贈雲谷翁¶
白雲滿深谷愛爾結幽居竹影宵穿户松隂日覆渠僧¶
歸鄰寺寂客至野堂虛過嶺時馴鹿臨溪獨釣魚月侵¶
前墅局花映北忩書誰識王孫意頻囘俗士車¶
　　　贈榮上人兼呈顧全州¶
古有髙人興今看静者流江山成獨往風雨一孤舟卓¶
錫湘流暮移帆桂水秋朝登覆釜觀逺望蒼梧邱目極¶
南中勝心非道外求逢君看葉下謫客共萍浮暫結三¶
<pb:KR4h0117_WYG_472-19b>¶
生願何孤萬里逰白雲懐舊國細雨别津樓碧樹諸天¶
逈黄花絶塞愁行過五馬第持此謝全州¶
　　　九日登堅山十韻¶
辭喧來野寺九日復登臨逺戍垂天際孤城帶水隂風¶
雲盤衆壑鴻雁避危岑騎轉竒葩亂泉飛雜珮侵穿林¶
饒虎迹俯磵有龍吟作賦慙先哲逰觀愜素襟帽隨楓¶
葉墮杯映菊花斟何事牛山淚空懐鷲嶺心泛茰香細¶
細攀桂碧森森歸卧松房寂猶聞長嘯音¶
<pb:KR4h0117_WYG_472-20a>¶
　　　紅徳城元夕¶
清平驛裏過元宵尊酒盤蔬未寂寥燈火忽疑烽火至¶
春風仍似朔風驕月臨漢節千山静霜入胡笳獨戍遥¶
想是大酺通海内邊城歌舞荷清朝¶
　　　題張氏忠睦堂¶
曽說門墻廢蓼莪且看帷幄富干戈朔方孝友今張仲¶
南國勲名漢伏波緑野堂開春縱酒紫荆花發夜聞歌¶
不知近日談經處更有何人問字過¶
<pb:KR4h0117_WYG_472-20b>¶
　　　冬日宴鄭汝順别業¶
鄭生負郭有田廬花榭茅亭背水居日照霜林松獨耿¶
雪消氷岸栁將舒呼童掃石驚沙鳥對客開樽取澗魚¶
不到山忩今幾日白雲猶䕶讀殘書¶
　　　送王太常季徵¶
太常清重異他鄉才子風流擅兩京春水揚帆辭建業¶
東風策馬過彭城一䕫自足聲容美三禮由來職事榮¶
擬濟中興垂今問漢廷休道叔孫生¶
<pb:KR4h0117_WYG_472-21a>¶
　　　奉和白樓太宰齋居¶
畫省清齋此日同聞歌白雪枉詩筒瑶壇玉殿虛無裏¶
翠盖金輿想像中階下莓苔侵暮雨苑邊楊栁入春風¶
低棲鸛鶴休飛去對爾忘機學海翁¶
　　　酬柴光禄春日喜晴見貽¶
雲逺天空候雁翔林開晴日散羣芳栁條近水烟逾碧¶
梅蘂無風暖自香江上青山憐嵗月鏡中華髮愧行藏¶
忽傳一曲陽春調睡起髙歌引興長¶
<pb:KR4h0117_WYG_472-21b>¶
　　　臘月朔雨有懐邊司徒華泉¶
白首相知海内稀司徒髙韻苦相違寒烏獨樹雲隂合¶
暝竹空簷雨色微終日簿書知有政十年朋侣賦無衣¶
北風倘㑹山隂雪乘興何妨夜叩扉¶
　　　朱氏園亭宴集¶
上國名園笑語同朱簾翠户曲欄通管絃夜合蘆洲月¶
花竹煙開水閣風葉撼秋聲翻露下雁飄寒思入雲中¶
淹留總愛青霄客潦倒真慚白髮翁¶
<pb:KR4h0117_WYG_472-22a>¶
　　　次韻答周刑侍見和桂林之作¶
除夜俄逢繫綵舟新年重喜接風流春煙坐對晴江樹¶
霧雨心驚瘴海樓聊假清尊驅别恨却縁華髮動覊愁¶
青山二月啼鶯徧水外花邊共爾逰¶
　　　答顧全州華玉寄書¶
　　全州書謂余為浮湘佳侣至麓口知余舟方過數¶
　　日追之不及失良晤云余出京景内翰伯時有湘¶
　　南逢顧况之句今乃弗果已因憶唐宋之問端州¶
<pb:KR4h0117_WYG_472-22b>¶
　　驛題壁作甚類我二人又全州過豫章李獻吉附¶
　　寄余詩簡慨然咏此以答全州¶
並向明時作放臣殊方本擬日相親蘭舟空喜浮湘侣¶
桂嶺悲看對月人太守書來和駐節崆峒書至益沾巾¶
湘南顧况今虛語岐路南中事更真¶
　　　過大梁貽李獻吉¶
兩年不見空同子楊栁青青汴水濵避世獨留𤓰圃在¶
著書吾愛草堂貧門前雪盡添春水江上梅開傍野人¶
<pb:KR4h0117_WYG_472-23a>¶
竹逕不曽延俗駕思君何日得相親¶
　　　聞雁¶
早春入夜尚凄風孤月纎纎生逺空萬里獨愁南望客¶
一聲何似北來鴻往秋共逐嗟行路此際相逢愧轉蓬¶
多思欲歸絃調裏哀音己過塞雲中¶
　　　望太華¶
十年太華逰山思五月潼闗騎馬來日動松林仙掌出¶
雲移蓮井玉峰開北涵渭水生秋色西帶秦京鎖暮哀¶
<pb:KR4h0117_WYG_472-23b>¶
安得從容應盡興翠微深處訪雲臺¶
　　　石溝¶
鹽井黄沙迷白草石溝殘日下荒山烽烟暫喜連朝息¶
旌節遥從萬里還秋早兵戈屯塞上風髙鼔角動雲間¶
西陲諸將今非昔胡虜無勞數扣闗¶
　　　環縣¶
靈武城髙接夏州逶迤山勢引邊愁胡來六月常烽火¶
農起千軍盡戍樓草樹隂隂刁斗夕雲沙莽莽玉闗秋¶
<pb:KR4h0117_WYG_472-24a>¶
比年耆舊多湖海節制誰能范老儔¶
　　　襄陵省中池亭甚佳因懐張李二明府¶
日暮襄陵池上亭孤吟長坐嘆飄零荷花無主誰為色¶
竹葉憐人獨自青暝逼髙林囘倦鳥風生曲檻度流螢¶
季鷹元禮俱何在好對青霄倒玉瓶¶
　　　道井陘有感¶
東歸石逕入雲斜險阻千年事可嗟松栢森森韓信廟¶
山河渺渺沛公家王齊實召逰雲夢為漢虛勞問左車¶
<pb:KR4h0117_WYG_472-24b>¶
惆悵英雄心事在烏啼秋樹墮巖花¶
　　　送邊荆州廷實賦得一柱觀¶
松滋縣東一柱觀君達荆州春正深風落澄湖翻夕照¶
雲移别嶂入晴林花間日見江猿過竹裏時聞湘鳥音¶
千古洞庭存勝槩即憐詞客更登臨¶
　　　過海印寺¶
傍湖臺殿何年起遶寺烟波望不窮寺裏逶迤銀漢接¶
宫前宛轉玉河通長橋晩落千尋影髙閣晴含萬里風¶
<pb:KR4h0117_WYG_472-25a>¶
滄海漫求人世外蓬萊今在帝城中¶
　　　春雁¶
即憐鴻雁不相違每到青春見爾歸獨夜髙鳴乘吹逺¶
九霄聮影入雲微上林羽獵終多事北海風煙自可依¶
矰繳虞羅滿天下此身那得共翻飛¶
　　　千佛山¶
白日蕭蕭秋樹斜碧雲渺渺入僧家隔年松塢疑鄉寺¶
一月風塵見野花鐘鼔催寒生晩暮翠微含月益光華¶
<pb:KR4h0117_WYG_472-25b>¶
開尊不盡川原色發興還如江漢涯¶
　　　興隆寺齋居¶
齋日齋居僧舍深晝簾花竹細隂隂諸天樹色浮佳氣¶
下界鶯啼入梵音京國風煙虛在眼邊城戎馬實驚心¶
他鄉自喜逢春色不道愁多更苦吟¶
　　　冬至述懐¶
冬至陽春節氣新孤舟萬里淚盈巾千官鳴佩嵩呼日¶
九殿垂紳近侍臣嶺外聞猿為逐客山中驅馬避徭人¶
<pb:KR4h0117_WYG_472-26a>¶
海天徒抱區區在稽首焚香望北辰¶
　　　臘日¶
北風嵗暮急孤城臘日炎方見雪清獨秀峰髙萬里思¶
桄榔樹近一禽鳴桂林逺客違金闕椒酒親臣賜玉罌¶
寂寞學宫終日閉倚樓吟望倍愁生¶
　　　答顧全州華玉見貽¶
隠几髙齋冬日深叩門何處素書臨美人近隔清湘水¶
使者空傳白雪吟邊嶠梅花愁聽角郡庭榕葉憶鳴琴¶
<pb:KR4h0117_WYG_472-26b>¶
春風好慰同逰興夜月應憐異地心¶
　　　寄周克之侍御謫居南海¶
君從嶺海駕輕舟余亦瀟湘遡碧流悵望雲天俱墮淚¶
相思月夜一登樓魚龍巨浪春應適瘴癘深山雨更愁¶
飽食殊方各努力南中佳麗足遨逰¶
　　　遊湘山寺¶
雲裏孤亭落翠微林間寳刹隠光輝寒鐘寂寂秋花細¶
碧殿隂陰古木稀望極煙霞流逺壑行深薜荔引重扉¶
<pb:KR4h0117_WYG_472-27a>¶
却悲塵跡同流水聊復髙吟傍落暉¶
　　　南可堂¶
堂成南郭倚脩林簾捲髙忩見逺岑掃石秋籬看菊徧¶
杖藜春逕入花深天晴猿鹿山中下日落漁樵江上吟¶
野興百年無不可桃源路杳莫相尋¶
　　　夜集劉子緯郎中¶
門對西城霜月臨雪留風苑北堂隂愁看碧草生春色¶
徒傍寒梅損客心擊筑未忘燕市酒屬歌猶接郢人吟¶
<pb:KR4h0117_WYG_472-27b>¶
非貪深坐催雞報苦憶相思候雁音¶
　　　九日期登髙不果遂集王郎中欽佩青谿上限¶
　　　　韻¶
王子幽居水竹東故人佳節對清風愁看叢菊蕭條甚¶
興引髙臺悵望中日静鍾山流逺碧天寒楓樹落殷紅¶
共嗟物色驚人眼縱飲何辭百盞空¶
　　　仙真觀¶
村虛斜日映霏微蓬苑丹霞閃洞扉竹霧乍沾車馬色¶
<pb:KR4h0117_WYG_472-28a>¶
爐烟常駐薜蘿衣嵓垂石髓逢人少路塞桃花過客稀¶
白鶴歸來莫相訝幽房元侣亦忘機¶
　　　吳松江肅威道此對酒次韻¶
萍聚京華四海心蓬飛嵗月故駸駸蠻荒獨憶西臺逈¶
郡國同瞻北闕深病骨逢君慙驥櫪春山對酒見鶯林¶
少陵不作當時體千載重聆大雅音¶
　　　正月三日喜晴¶
東風宛轉入新年林色熹微開曙烟梅栁隔簾春欲動¶
<pb:KR4h0117_WYG_472-28b>¶
樓臺滿眼雪猶懸羣飛鸛鶴翻髙樹並泛鳬鷗下碧川¶
對此不堪多病在令人却憶五湖船¶
　　　贈魯振之祭酒園居¶
魯連不受平原贈長揖歸來住海濵寧獨彩毫干日月¶
時看玉劍動星辰忩含花竹雲爭入江引鳬鷗日自親¶
天下蒼生望安石憑君莫作武陵人¶
　　　出郊¶
昨日歸來雪滿城暖風三月始郊行平蕪渺渺春嘶馬¶
<pb:KR4h0117_WYG_472-29a>¶
斜谷隂隂午聽鶯茅屋短桃流水近石橋低栁細烟輕¶
十年塵土知何事今日鄉園且有情¶
　　　殤子八十生日至瘞所¶
吾兒死别經春乆生日今來哭汝墳秀骨清眉泉路隔¶
嬌啼澀語夢時聞烟林葉暗鶯初鷇草逕花稀蝶自羣¶
魂氣可能逰我側須驚愁鬢雪紛紛¶
　　　贈别張汝禎兵憲兼致留意¶
冠盖傾城擁使車栁深花暗重躊躇旌揺日月明淮水¶
<pb:KR4h0117_WYG_472-29b>¶
帳巻風雲接楚墟春饌正宜供竹笋秋羮何用嘆鱸魚¶
樂羊不廢中山績漫有文侯滿愜書¶
　　　次韻馬侍御山居¶
疊嶂叢林卜築新柴門草逕絶比鄰琴尊有意從知已¶
衣㡌無心懶見人流壑野雲何所繫浴渦沙鷺本來真¶
百年幽境容吾老四海蒼生望爾頻¶
　　　飲崔都尉府¶
主家仙館接雲城碧樹瑶池暑簟清近苑花風牽霧轉¶
<pb:KR4h0117_WYG_472-30a>¶
隔簾荷雨入秋鳴登龍自幸開塵榻引鳯真如聽玉笙¶
李白文章驚海内由來詩句下崔生¶
　　　寄王欽佩提學¶
雨花臺畔昔年逰長憶金陵萬里秋春色乍驚河上節¶
月華空望汝南樓䄡帷踏出花相映綘帳庭開草並幽¶
七郡衣冠瞻北斗光風何日被林邱¶
　　　雨花臺¶
初夏登臨花未稀一春多恨賞心違羣峰細雨江流轉¶
<pb:KR4h0117_WYG_472-30b>¶
萬户垂楊燕子歸謝傅風流今不忝秣陵雲物舊全非¶
空臺草長談經處風起逰絲罥客衣¶
　　　有悼一首為華泉大司徒作¶
早修容服侍明公琴匣書籖坐卧同春色故隨流水去¶
雨聲猶向落花中月明東閣凭欄歇塵暗西忩倚鏡空¶
十二峰頭雲不盡夜深還到楚王宫¶
　　　寺中對雨¶
古寺天寒樂事稀千山風雨賞心違松懸瀑布當簷落¶
<pb:KR4h0117_WYG_472-31a>¶
竹引浮雲遶棟飛窈窕烟籐垂虎穴淒凉水鳥坐漁磯¶
宵來撥悶須酩酊明發衝泥轉翠微¶
　　　白菊¶
兩兩瓊霜下盈盈瑶水涯縱然同晩節猶自異黄花¶
　　　王子衡過飲分體得一首¶
虛簾過微月小閣生餘寒留連異鄉飲消此長夜䦨¶
　　　咸陽覽古¶
長安西出咸陽道行盡平沙渭水澄便欲題詩懐往事¶
<pb:KR4h0117_WYG_472-31b>¶
傷心忍見漢諸陵¶
　　　梁山懐古¶
秦皇逰幸出梁山翠閣朱樓起萬間千載春風歌舞地¶
牛羊斜日牧兒還¶
　　　塞上行¶
白草愁連紫塞長行雲落日共蒼茫驅車竟日無村落¶
到處逢人指戰場¶
　　　楊花¶
<pb:KR4h0117_WYG_472-32a>¶
幾日春光春又歸楊花落盡淚沾衣君王未見相如賦¶
莫向長門宫裏飛¶
　　　囘雁峰¶
囘雁峰髙起夕嵐孤舟落日繫江潭雁知瘴癘愁難度¶
遷客明朝路更南¶
　　　憶花¶
庭下花枝紅白開看花把酒日徘徊臨别低垂解愁思¶
露珠如淚滴蒼苔¶
<pb:KR4h0117_WYG_472-32b>¶
　　　江雨¶
樹色隂森江驛前漁翁簑笠隔朝烟雨中薜荔深藏寺¶
霧裏鳬鷖不避舩¶
　　　問愚溪¶
零陵南上湘流西竹樹參差百鳥啼秀壁清泉行滿目¶
不知何處是愚溪¶
　　　奉和楊邃菴閣老塞上曲二首¶
太平天子未忘危戰將謀臣厭出師不有匈奴頻犯塞¶
<pb:KR4h0117_WYG_472-33a>¶
㢘頗那起漢文思¶
飛芻走粟徧秦川鐵騎騂弓逺戍邊夜聞間諜來傳語¶
漢壘如今不似前¶
　　　湘簟贈張子言¶
剪斷瀟湘半畆雲佳人纎手製氷紋舎風卧榻吹寒玉¶
映月歌筵疊翠裙¶
　　　寄題林以吉讀書堂¶
隂隂石閣傍雲松嫋嫋藤忩花露濃獨立青宵何處笛¶
<pb:KR4h0117_WYG_472-33b>¶
月明遥映九華峰¶
　　　中秋宴城西樓别張子言¶
八月天髙河漢流丹峰翠壑逈西樓不堪鴻雁長為别¶
風樹蕭蕭萬杵秋¶
　¶
　¶
　¶
　石倉歴代詩選巻四百七十二¶
