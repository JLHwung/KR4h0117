# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.910187
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷七十一
<pb:KR4h0117_WYG_071-1a>¶
欽定四庫全書¶
　石倉歴代詩選巻七十一¶
　　　　　　　　　　　　明　曹學佺　編¶
　中唐二十五¶
　　李賀(字長吉/隴西人)¶
　　　還自㑹稽歌(并/序)¶
　庾肩吾於梁時嘗作宮體謡引以應和皇子及國世¶
　淪敗肩吾先潜難㑹稽後始還家僕意其必有遺文¶
<pb:KR4h0117_WYG_071-1b>¶
　今無得焉故作還自㑹稽歌以補其悲¶
野粉椒壁黄濕螢滿梁殿臺城應教人秋衾夢銅輦呉¶
霜㸃歸鬢身與塘蒲晩脉脉辭金魚覊臣守迍賤¶
　　　同沈駙馬賦得御溝水¶
入苑日泱泱宮人正靨黄遶堤龍骨冷拂岸鴨頭香别¶
館驚殘夢停杯泛小觴幸因流浪處暫得見何郎¶
　　　長歌續短歌¶
長歌破衣襟短歌斷白髪秦王不可見旦夕成内熱渴¶
<pb:KR4h0117_WYG_071-2a>¶
飲壺中酒飢投隴頭粟凄凄四月蘭千里一時緑夜峰¶
何離離明月落石底徘徊沿石尋照岀高峰外不得與¶
之遊歌成鬢先改¶
　　　難忘曲¶
夾道開洞門弱栁低畫㦸簾影竹華起簫聲吹日色蜂¶
語繞粧鏡拂蛾學春碧亂繫丁香梢滿欄花向夕¶
　　　賈公閭貴壻曲¶
朝衣不須長分花對袍縫嚶嚶白馬来滿腦黄金重今¶
<pb:KR4h0117_WYG_071-2b>¶
朝香氣苦珊瑚澁難枕且要弄風人暖蒲沙上飲燕語¶
踏簾鈎日虹屏中碧潘令在河陽無人死芳色¶
　　　昌谷詞¶
昌谷五月稻細青滿平水遥巒相壓疊頽緑愁墮地光¶
潔無秋絲凉曠吹浮媚竹香滿凄寂粉節塗生翠草髪¶
垂恨鬂光露泣幽淚層圍爛洞曲芳徑老紅醉攢蟲鎪¶
古栁蟬子鳴高邃大帶委黄葛紫蒲交狹涘石錢差復¶
藉厚葉皆蟠膩汰沙好平白立馬印青字晩鱗自遨遊¶
<pb:KR4h0117_WYG_071-3a>¶
瘦鵠瞑單跱嘹嘹濕姑聲咽源驚濺起紆緩玉眞路(近/武)¶
(后廵/幸處)神娥蕙花裏苔絮縈澗礫山實垂頳紫小柏儼重¶
扇肥松突丹髓鳴流走響韻壠秋拖光穟鶯唱閔女歌¶
瀑懸楚練帔風露笑眼駢巖雜舒墜亂篠迸石嶺細頸¶
喧島毖日脚掃昏翳新雲啟華閟謐謐厭夏光商風道¶
清氣高眠復玉容燒桂祀天几霧衣夜披拂眠壇夢真¶
粹待駕棲鸞老故宮椒壁圯鴻瓏數鈴響覊臣發凉思¶
隂藤束朱鍵龍帳著魈魅碧錦帖花檉香衾事殘貴歌¶
<pb:KR4h0117_WYG_071-3b>¶
塵蠧木在舞綵長雲似珍壤割綉叚里俗祖風義鄰凶¶
不相杵疫病無邪祀鮐皮識仁惠卵角知靦恥縣省司¶
刑官戸乏詬租吏竹藪添墮簡石磯引釣餌溪灣轉水¶
水帶芭蕉傾蜀紙岑光晃縠襟孤景拂繁事泉樽陶宰¶
酒月眉謝郎妓丁丁幽鐘逺矯矯單飛至霞巘殷嵳峩¶
危溜聲爭次淡蛾流平碧薄月眇隂悴凉光入澗岸廓¶
盡山中意漁童下宵網霜禽竦烟翅潭鏡滑蛟涎浮珠¶
噞魚戲風桐瑶匣瑟螢星錦城使栁綴長縹帶篁掉短¶
<pb:KR4h0117_WYG_071-4a>¶
笛吹石根縁緑蘚蘆笋抽丹漬漂旋弄天影古檜拏雲¶
臂愁月薇帳紅罥雲香蔓刺芒麥平百川閒乗列千肆¶
刺促成紀人好學鴟夷子¶
　　　摩多樓子¶
玉塞去金人二萬四千里風吹沙作雲一時渡遼水天¶
白水如練甲絲雙串斷行行莫苦辛城月猶殘半曉氣¶
朔煙上趢起胡馬蹄行人臨水别隴頭長東西¶
　　　緑水詞¶
<pb:KR4h0117_WYG_071-4b>¶
今宵好風月阿侯在何處為有傾城色翻成足愁苦東¶
湖採蓮葉南湖㧞蒲根未持寄小姑且持感秋魂¶
　　　送韋仁實兄弟入闗¶
送客飲别酒千觴無赭顔何物最傷心馬首鳴金環野¶
色浩無主秋明空曠間坐來壯膽破斷目不能看行槐¶
引西道青梢長攅攅韋郎好兄弟疊玉生文翰我山上¶
舍一畝蒿磽田夜雨呌租吏春聲暗交關誰解念勞勞¶
蒼突惟南山¶
<pb:KR4h0117_WYG_071-5a>¶
　　　莫愁曲¶
草生龍坡下鴉噪城堞頭何人此城裏城角栽石榴青¶
絲繫五馬黄金絡雙牛白魚駕蓮船夜作十里游歸來¶
無人識暗上沉香樓羅牀倚瑶瑟殘月傾簾鈎今日槿¶
花落明朝桐樹秋莫負平生意何名何莫愁¶
　　　蜀國絃¶
楓香晩花靜錦水南山影驚石墜猿哀竹雲愁半嶺凉¶
月生秋浦玉沙粼粼光誰家紅淚客不忍過瞿塘¶
<pb:KR4h0117_WYG_071-5b>¶
　　　蘇小小墓¶
幽蘭露如啼恨無物結同心煙花不堪贈草如茵松如¶
葢風為裳水為佩油壁車久相待西陵下風吹雨¶
　　　南園¶
小樹開朝逕長茸濕夜煙栁花驚雪浦麥雨漲溪田古¶
刹踈鐘度遥嵐破月懸沙頭&KR1201;石火燒竹照魚船¶
　　　黄頭郎¶
黄頭郎撈攏去不歸南浦芙蓉影愁紅獨自垂水弄湘¶
<pb:KR4h0117_WYG_071-6a>¶
娥珮竹山露月玉瑟調青門石雲濕黄葛沙上蘼蕪花¶
秋風己先發好持掃羅薦香出鴛鴦&KR0623;¶
　　　傷心行¶
咽咽學楚吟病骨傷幽素秋姿白髪生木葉啼風雨燈¶
青蘭膏歇落照飛娥舞古壁生凝塵覊魂夢中語¶
　　　勉愛行送小李之廬山¶
洛郊無無俎豆弊廐斬老馬小雁過鑪峰影落楚水下¶
船倚雲泊石鏡秋凉夜豈解有鄉情弄月聊嗚啞¶
<pb:KR4h0117_WYG_071-6b>¶
　　　追和何謝銅雀妓¶
佳人一壼酒秋容滿千里石馬臥新煙憂來何所佀歌¶
聲且潜弄陵樹風自起長裾壓高臺泪眼看花開¶
　　　送秦光禄北征¶
北虜膠堪折秋沙亂曉鼙髯胡頻犯塞驕氣似横霓㶚¶
水樓船渡營門細栁齊將軍馳白馬豪彦騁金閨箭射¶
攙搶落旗懸日月低簡稀山易見甲重馬頻嘶天逺星¶
光没沙平草葉齊風吹雲路火雪汙玉關泥¶
<pb:KR4h0117_WYG_071-7a>¶
　　　追賦畫江潭苑¶
呉苑曉蒼蒼宮衣水濺黄小鬟紅粉薄騎馬珮珠長路¶
指臺城逈羅薫袴褶香行雲霑翠輦今日侶襄王¶
　　　王濬墓下作¶
人間無阿童猶唱水中龍白草侵煙死秋藜遶地紅古¶
書平黒石神劎斷青銅耕勢魚鱗起墳科馬鬛封菊花¶
垂濕露棘逕臥乾蓬松柏愁香澁南原幾夜風¶
　　　銅駝悲¶
<pb:KR4h0117_WYG_071-7b>¶
落魄三月罷尋花去東家誰作送春曲洛岸悲銅駝橋¶
南多馬客北山饒古人客飲盃中酒駝悲千萬春生世¶
莫徒勞風吹盤上燭厭見桃株笑銅駝夜來哭¶
　　　七月一日曉入太行山¶
一夕遶山秋香露溘蒙箓新橋倚雲阪候蟲新露樸洛¶
南今已逺越衾誰為熱石氣何凄凄老莎如短鏃¶
　　　塞下曲¶
胡角引北風薊門白於水天含青海道城頭月千里露¶
<pb:KR4h0117_WYG_071-8a>¶
下旗濛濛寒金鳴夜刻蕃甲鏁蛇鱗馬嘶青塜白秋靜¶
見旄頭沙逺席羇愁帳北天應盡河聲入寒流¶
　　　嘲雪¶
昨日發葱嶺今朝下蘭渚喜從千里來亂笑含春雨龍¶
沙濕漢旗鳯扇迎秦素久别遼城鶴毛衣已應故¶
　　　高平縣東松路¶
侵侵槲葉香木花滯寒雨今夕山上秋永謝無人處石¶
磎逺荒澁棠實懸辛苦古者定幽尋呼君作松路¶
<pb:KR4h0117_WYG_071-8b>¶
　　　李憑箜篌引¶
呉絲蜀桐張高秋空山凝雲頹不流江娥啼竹素女愁¶
李憑中國彈箜篌崐山玉碎鳳凰呌芙蓉泣露香蘭笑¶
十二門前融冷光二十三絃動紫皇女媧煉石補天處¶
石破天驚逗秋雨夢入神仙教神嫗老魚跳波瘦蛟舞¶
呉質不眠倚桂樹露脚斜飛濕寒兎¶
　　　殘絲曲¶
垂楊葉老哺鶯兒殘絲欲斷黄蜂歸緑鬢年少金釵客¶
<pb:KR4h0117_WYG_071-9a>¶
縹粉壺中沉琥珀花臺欲暮春辭去落花起作迴風舞¶
榆莢相催不知數沈郎青錢夾城路¶
　　　雁門太守行¶
黒雲壓城城欲摧甲光向日金鱗開角聲滿天秋色裏¶
塞上燕脂凝夜紫半掩紅旗臨易水霜重鼔聲寒不起¶
報君黄金臺上意提攜玉龍為君死¶
　　　送沈亞之歌¶
呉興才人怨春風桃花滿陌千里紅紫絲竹斷驄馬小¶
<pb:KR4h0117_WYG_071-9b>¶
家住錢塘東復東白藤交穿織書笈短䇿齊裁如梵莢¶
雄光寳礦獻春卿煙底驀波乗一葉春卿拾材白日下¶
擲置黄金解龍馬攜笈歸江重入門勞勞誰是憐君者¶
吾聞壯夫重心骨古人三走無摧捽請君待旦事長鞭¶
他日還轅及秋律¶
　　　緑章封事¶
青霓扣額呼宮神鴻龍玉狗開天門石榴花發滿溪津¶
溪女浣花染白雲綠章封事&KR1460;元父六街馬蹄浩無主¶
<pb:KR4h0117_WYG_071-10a>¶
虚空風氣不清冷短衣小帽作塵土金家香衖千輪鳴¶
揚雄秋室無俗聲願攜漢㦸招書鬼休令恨骨塡蒿里¶
　　　貴主征行樂¶
奚騎黄銅連鎻甲羅旗香幹金畫葉中軍留醉河陽城¶
嬌嘶紫燕踏花行春營騎將如紅玉走馬梢鞭上空綠¶
女垣素月角咿咿牙帳未開分錦衣¶
　　　羅浮山父與葛篇¶
依依宜織江雨空雨中六月蘭臺風博羅老仙時出洞¶
<pb:KR4h0117_WYG_071-10b>¶
千歳石牀啼鬼工蛇毒濃凝洞堂濕江魚不食銜沙立¶
欲剪箱中一尺天呉娥莫道呉刀澁¶
　　　宫娃詩¶
䗶光高懸照紗空花房夜擣紅守宮象口吹香毾㲪暖¶
七星挂城聞漏板寒入罘罳殿影昏彩鸞簾額著霜㾗¶
啼蛄吊月鈎欄下屈膝銅鋪鏁阿甄夢入家門上沙渚¶
天河落處長洲路願君光明如太陽放妾騎魚撇波去¶
　　　秦宫詩¶
<pb:KR4h0117_WYG_071-11a>¶
越羅衫袂迎春風玉刻麒麟腰帶紅樓頭曲宴仙人語¶
帳底吹笙香霧濃人間酒煖春茫茫花枝入簾白日長¶
飛牕複道傳籌飲十夜銅盤膩燭黄秃衿小袖調鸚鵡¶
紫繡麻䪗踏哮虎斫桂燒金待晩筵白鹿清酥夜半煮¶
桐英永巷騎新馬内屋深屏生色畫開門爛用水衡錢¶
巻起黄河向身㵼皇天厄運猶曽裂秦宮一生花裏活¶
鸞箆奪得不還人醉睡氍毹滿堂月¶
　　　巫山高¶
<pb:KR4h0117_WYG_071-11b>¶
碧叢叢高插天大江翻瀾神曵煙楚魂尋夢風颸然曉¶
風飛雨生苔錢瑶姬一去一千年丁香笻竹啼老猿古¶
祠近月蟾桂寒椒花墜紅濕雲間¶
　　　梁臺古愁¶
梁王臺沼空中立天河之水夜飛入臺前闘王作蛟龍¶
綠粉掃天愁露濕撞鐘飲酒行射天金虎蹙裘噴血斑¶
朝朝暮暮愁海翻長繩繫日樂當年芙蓉凝紅得秋色¶
蘭臉别春啼脉脉蘆洲客雁報春來寥落野湟秋漫白¶
<pb:KR4h0117_WYG_071-12a>¶
　　　江樓曲¶
樓前流水江陵道鯉魚風起芙蓉老曉釵催鬂語南風¶
抽帆歸來一日功鼉吟浦口飛梅雨竿頭酒旗揺青苧¶
蕭騷浪白雲差池黄粉油衫寄郎主新槽酒聲苦無力¶
南湖一傾菱花白眼前便有千里愁小玉開屏見山色¶
　　　將進酒¶
琉璃鍾琥珀濃小槽酒滴眞珠紅烹龍炮鳳玉脂泣羅¶
屏繡幕圍香風吹龍笛擊鼉鼔皓齒歌細腰舞況是青¶
<pb:KR4h0117_WYG_071-12b>¶
春日將暮桃花亂落如紅雨勸君終日酩酊醉酒不到¶
劉伶墳上土¶
　　　美人梳頭歌¶
西施晩夢綃帳寒香鬟墮髻半沉檀轆轤咿啞轉鳴玉¶
驚起芙蓉睡新足雙鸞開鏡秋水光解睘臨鏡立象牀¶
一編香絲雲撒地玉釵落處無聲膩纖手却盤老鴉色¶
翠滑寳釵簪不得春風爛熳惱嬌慵十八鬟多無氣力¶
妝成&KR2052;鬂欹不斜雲裾數歩踏雁沙背人不語向何處¶
<pb:KR4h0117_WYG_071-13a>¶
下堦自折櫻桃花¶
　　　夢天¶
老兎寒蟾泣天色雲樓半開壁斜白玉輪軋露濕團光¶
鸞珮相逄桂香陌黄塵清水三山下更變千年如走馬¶
遥望齊州九㸃煙一泓海水杯中㵼¶
　　　河南府試十二月樂詞(選六/首)¶
　　　　正月¶
上樓迎春新春歸暗黄著栁宮漏遲薄薄淡靄弄野姿¶
<pb:KR4h0117_WYG_071-13b>¶
寒綠幽風生短絲錦牀晩臥玉肌冷露臉未開對朝暝¶
官街栁帶不堪折蚤晩菖蒲勝綰結¶
　　　　二月¶
飲酒採業津宜男草生蘭笑人蒲如交劎風如薫勞勞¶
鶯燕笑酣春薇帳逗煙生綠塵金翹峨髻愁暮雲沓䬃¶
起舞真珠裙津頭送别唱流水酒客背寒南山死¶
　　　　三月¶
東方風來滿眼春花城栁暗愁殺人複宮深凝竹風起¶
<pb:KR4h0117_WYG_071-14a>¶
新翠舞衿淨如水光風轉蕙百餘里暖霧馳雲撲天地¶
軍裝宮妓掃蛾淺揺揺錦旗夾城暖曲水飄香去不歸¶
梨花落盡成秋苑¶
　　　　四月¶
曉凉暮凉樹如葢千山濃綠生雲外依微香雨青氛氲¶
膩葉蟠花照曲門金塘閒水揺碧漪老景沉重無驚飛¶
墮紅殘蕚暗參差¶
　　　　九月¶
<pb:KR4h0117_WYG_071-14b>¶
離宮散螢天似水竹黄池冷芙蓉死月綴金鋪光脉脉¶
涼苑虚庭空澹白露花飛飛風草草翠錦爛斑滿層道¶
鷄人罷唱曉瓏璁鵶啼金井下踈桐¶
　　　　十月¶
玉壺銀箭稍難傾缸花夜笑凝幽明碎霜斜舞上羅幕¶
燭龍兩行照飛閣珠帷怨臥不成眠金鳳刺衣著體寒¶
長眉對月闘鸞環¶
　　　天上謡¶
<pb:KR4h0117_WYG_071-15a>¶
天河夜轉漂迴星銀浦流雲學水聲玉宮桂樹花未落¶
仙妾採香垂珮纓秦妃巻簾北牕曉牕前植桐青鳳小¶
王小吹笙鵝管長呼龍耕煙種瑶草粉霞紅綬藕絲裙¶
青洲步拾蘭苕春東指羲和能走馬海塵新生石山下¶
　　　浩歌¶
南風吹山作平地帝遣天呉移海水王母桃花千遍紅¶
彭祖巫咸幾迴死青毛驄馬參差錢嬌春楊栁含細煙¶
箏人勸我金屈巵神血未凝身問誰不湏浪飲丁都䕶¶
<pb:KR4h0117_WYG_071-15b>¶
世上英雄本無主買絲繡作平原君有酒惟澆趙州土¶
漏催水咽玉蟾蜍衛娘髪薄不勝梳看見秋眉換新綠¶
二十男兒那刺促¶
　　　帝子歌¶
洞庭帝子一千里涼風雁啼天在水九節菖蒲石上死¶
湘神彈琴迎帝子山頭老桂吹古香雌龍怨吟寒水光¶
沙浦走馬白石郎閒取眞珠擲龍堂¶
　　　洛姝真珠¶
<pb:KR4h0117_WYG_071-16a>¶
眞珠小娘下青郭洛苑香風飛綽綽寒鬂斜釵玉燕光¶
髙樓唱月懸懸璫蘭風桂露洒幽翠紅絃裊雲咽深思¶
花袍白馬不歸來濃蛾疊栁香唇醉金鵝屏風蜀山夢¶
鸞裾鳳帶行煙重八驄籠晃臉差移日絲繁散曛羅洞¶
市南曲陌無秋涼楚腰衛鬂四時芳玉喉窱窱排空光¶
牽雲曵雪留陸郎¶
　　　李夫人¶
紫皇宮殿重重開夫人飛入瓊瑶臺綠香繡帳何時歇¶
<pb:KR4h0117_WYG_071-16b>¶
青雲無光宫水咽翩聫桂花墮秋月孤鸞驚啼商絲發¶
紅壁䦨珊懸珮璫歌臺小妓遥相望玉蟾滳水鷄人唱¶
露華蘭葉參差光¶
　　　金銅仙人辭漢歌¶
茂陵劉郎秋風客夜聞馬嘶曉無跡畫欄桂樹懸秋香¶
三十六宫土花碧魏官牽車指千里東關酸風射眸子¶
空將漢月岀宫門憶君清涙如鉛水衰關送客咸陽道¶
天若有情天亦老擕盤獨出月荒涼渭城已逺波聲小¶
<pb:KR4h0117_WYG_071-17a>¶
　　　老夫採玉歌¶
採玉採玉湏水碧琢作步揺徒好色老夫飢寒龍為愁¶
藍溪水氣無清白夜雨岡頭食蓁子杜鵑口血老夫淚¶
藍溪之水厭生人身死千年恨溪水斜山栢風雨如嘯¶
泉脚挂繩青裊裊村寒白屋念嬌嬰古臺石磴懸腸草¶
　　　湖中曲¶
長眉越沙採蘭若桂葉水葓春漠漠横船醉眠白晝閒¶
渡口梅風歌扇薄燕釵玉股照青渠越王嬌郎小字書¶
<pb:KR4h0117_WYG_071-17b>¶
蜀紙封巾報雲鬂晩漏壺中水淋盡¶
　　　公莫舞歌¶
方花古礎排九楹刺豹淋血盛銀甖華筵鼔吹無桐竹¶
長刀直立割鳴箏横楣麄錦生紅緯日炙錦嫣王未醉¶
腰下三看寳玦光項莊掉箾欄前起材官小臣公莫舞¶
座上真人赤龍子芒碭雲瑞抱天迴咸陽王氣清如水¶
　　　夜坐吟¶
踏踏馬蹄誰見過眼看北斗直天河西風羅幕生翠波¶
<pb:KR4h0117_WYG_071-18a>¶
鉛華笈妾顰青娥為君起笑長相思簾外嚴霜皆側飛¶
明星爛爛東方陲紅霞梢岀東南涯陸郎去矣乗斑騅¶
　　　江南弄¶
江中綠霧起涼波天上疊巘紅嵳峨水風浦雲生老竹¶
渚暝蒲帆如一幅鱸魚千頭酒百斛酒中倒臥南山綠¶
呉歈越吟未終曲江上團團帖寒玉¶
　　　神絃别曲¶
巫山小女隔雲别春風松花山上發綠葢獨穿香徑歸¶
<pb:KR4h0117_WYG_071-18b>¶
白馬花竿前孑孑蜀江風澹水如羅墮蘭誰泛相經過¶
南山桂樹為君死雲衫淺汚紅脂花¶
　　　溪晩涼¶
白狐向月號山風秋寒掃雲留碧空玉煙青濕白如幢¶
銀灣曉轉流天東溪汀眠鷺夢征鴻輕連不語細游溶¶
層岫迴岑複疊龍苦篁對客吟歌筒¶
　　　官街鼔¶
曉聲隆隆催轉日暮聲隆隆呼月岀漢城黄栁映新簾¶
<pb:KR4h0117_WYG_071-19a>¶
栢陵飛燕埋香骨磓發千年日長白漢武秦王聽不得¶
從君翠髪蘆花色獨共南山守中國幾回天上葬神仙¶
漏聲相將無斷續¶
　　　春懐引¶
芳溪宻影成花洞栁結濃煙花帶重蟾蜍碾玉挂明弓¶
捍撥裝金打仙鳳寳枕垂雲選春夢鈿合碧寒龍腦凍¶
阿侯繫錦覔周郎憑仗東風好相送¶
　　　有所思¶
<pb:KR4h0117_WYG_071-19b>¶
去年陌上歌離曲今日君書逺遊蜀簾外花開二月風¶
臺前涙滴千行竹琴心與妾腸此夜斷還續想君白馬¶
懸雕弓世間何處無春風君心未肯鎭如石妾顔不久¶
如花紅夜殘高碧横長河河上無梁空白波西風未起¶
悲龍梭年年織素攢雙蛾江山迢&KR0589;無休絶淚眼看燈¶
乍明滅自從孤館深鎖牕桂花幾度圓還缺鴉鴉向曉¶
鳴森木風過池塘響叢玉白日蕭條夢不成橋南更問¶
仙人卜¶
<pb:KR4h0117_WYG_071-20a>¶
　　　崑崙使者¶
崑崙使者無消息茂陵煙樹生愁色金盤玉露自淋漓¶
元氣茫茫收不得麒麟背上石文裂虹龍鱗下紅肢折¶
何處偏傷萬國心中天夜久高明月¶
　　　七夕¶
别浦今朝暗羅帷午夜愁鵲辭穿線月花入曝衣樓天¶
上分金鏡人間望玉鈎錢塘蘇小小更値一年秋¶
　　　過華清宫¶
<pb:KR4h0117_WYG_071-20b>¶
春月夜啼鴉宫簾隔御花雲生朱絡暗石斷紫錢斜玉¶
椀盛殘露銀燈㸃舊紗蜀王無近信泉上有芹芽¶
　　　釣魚詩¶
秋水釣紅藥仙人待素書菱絲縈獨繭菰米蟄雙魚斜¶
竹垂清沼長綸貫碧虚餌懸春&KR1340;蜴鈎垂小蟾蜍詹子¶
情無限龍陽恨有餘為看煙浦上楚女涙沾裾¶
　　　代崔家送客¶
行葢栁煙下馬蹄白翩翩恐隨送盡處何忍重揚鞭¶
<pb:KR4h0117_WYG_071-21a>¶
　　　京城¶
馳馬岀門意牢落長安心兩事誰向道自作秋風吟¶
　　　酬答二首¶
金魚公子夾衫長宻裝腰鞓割玉方行處春風隨馬尾¶
栁花偏打内家香¶
雍州二月梅池春御水鵁鶄暖白蘋試問酒旗歌板地¶
今朝誰是拗花人¶
　　　南園¶
<pb:KR4h0117_WYG_071-21b>¶
花枝草蔓眼中開小白長紅越女腮可憐日暮嫣香落¶
嫁與春風不用媒¶
邊讓今朝憶蔡邕無心裁曲臥春風舍南有竹堪書字¶
老去溪頭作釣翁¶
　　　三月過行宫¶
渠水紅蘩擁御墻風嬌小葉學蛾妝垂簾幾度青春老¶
堪鎻千年白日長¶
　　盧仝(號玉川子/洛陽人)¶
<pb:KR4h0117_WYG_071-22a>¶
　　　自君之出矣¶
自君之岀矣壁上蜘蛛織近取見妾心夜夜無休息妾¶
有雙玉環寄君表相憶環是妾之心玉是君之德馳情¶
増悴容相思損精力玉簟寒悽悽延想心惻惻風含霜¶
月明水泛碧天色此水有盡時此情無終極¶
　　　月下寄徐希仁¶
夜半沙上行月瑩天心明沙月浩無際此中離思生上¶
天何寥廓下地何崢嶸吾道豈已矣為君傾兕觥¶
<pb:KR4h0117_WYG_071-22b>¶
　　　樓上女兒曲¶
誰家女兒樓上頭指揮婢子掛簾鈎林花撩亂心之愁¶
巻却羅袖彈箜篌歴亂五六絃羅袖掩靣啼向天相思¶
絃斷情不斷落花紛紛心欲穿心欲穿憑欄干相憶栁¶
條綠相思錦帳寒直緣感君㤙愛一迴顧使我雙涙長¶
珊珊我有嬌靨待君笑我有嬌娥待君掃鶯花爛熳君¶
不來及至君來花已老心腸寸斷誰得知玉階羃歴¶
生青草¶
<pb:KR4h0117_WYG_071-23a>¶
　　　贈徐希仁石硯别¶
靈山一片不靈石手斵成器心所惜鳳鳥不至池不成¶
蛟龍乾蟠水空滴青松火鍊翠煙凝寒竹風揺逺天碧¶
今日贈君離别心此中至淺造化深用之可以過珪璧¶
棄直還為一片石¶
　　　有所思¶
當時我醉美人家美人顔色嬌如花今日美人棄我去¶
青樓珠箔天之涯娟娟姮娥月三五盈又缺翠眉蟬鬂¶
<pb:KR4h0117_WYG_071-23b>¶
生别離一望不見心斷絶心斷絶幾千里夢中醉臥巫¶
山雲覺來涙滴湘江水湘江兩岸花木深美人不見愁¶
人心含愁更奏綠綺琴調高絃絶無知音美人兮美人¶
不知為暮雨兮為朝雲相思一夜梅花發忽到牕前疑¶
是君¶
　　　將歸山招氷僧¶
買得一片田濟源花洞前千里石壁坼一泓流泌泉青¶
松盤樛枝森森上揷青㝠天枝上有啼猿宿處近鶴巢¶
<pb:KR4h0117_WYG_071-24a>¶
清唳孤吟聲相交月輪下射空洞響絲篁成韻風蕭蕭¶
我心塵外心愛此塵外物欲結塵外友苦無塵外骨與¶
君塵外交占此松與月¶
　　　自詠¶
物外無知已人間一癖王生涯身是夢躭樂酒為鄉日¶
月黏髭鬢雲山鎻肺腸愚公只公是不用謾驚張¶
　　　送邵兵曹歸江南¶
春風楊栁陌連騎醉離觴千里逺山碧一行歸路長花¶
<pb:KR4h0117_WYG_071-24b>¶
開愁北渚雲去渡南湘東望濛濛處煙波是故鄉¶
　　　感秋别怨¶
霜秋自斷魂楚調怨離分魄散瑶臺月心隨巫峽雲蛾¶
眉誰共畫鳳曲不同聞莫似湘妃涙斑斑㸃翠裙¶
　　　新蟬¶
泉溜濳幽咽琴鳴乍徃還長風剪不斷還在樹枝間¶
　　　守嵗¶
老來經節臘樂事甚悠悠不及兒童日都盧豈解愁¶
<pb:KR4h0117_WYG_071-25a>¶
　　　題褚遂良孫庭竹¶
負霜停雪舊根枝龍笙鳯管君莫截春風一番琴上來¶
揺碎金樽碧天月¶
　　　喜逢鄭三遊山¶
相逢之處花茸茸石壁攅峰千萬重他日期君何處好¶
寒流石上一株松¶
　¶
　¶
<pb:KR4h0117_WYG_071-25b>¶
　¶
　¶
　¶
　¶
　¶
　¶
　¶
　石倉歴代詩選巻七十一¶
