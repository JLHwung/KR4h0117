# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.543710
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百八十四
<pb:KR4h0117_WYG_184-1a>¶
欽定四庫全書¶
　石倉歴代詩選卷一百八十四¶
　　　　　　　　　　　　眀　曹學佺　編¶
　宋詩六十一¶
　　胡宏¶
　　　題上封寺¶
百年身似客浩蕩世間遊入望青山好夢魂偏我留我¶
家巫山十二峰浮江直過巴陵東瀟湘水與蒼梧通環¶
<pb:KR4h0117_WYG_184-1b>¶
遶衡嶽青㝠中扁舟白雲不可度杖藜臘屐乗春風山¶
光浮動可攬結雲舒霞巻飛煙虹深巖大壑翠巘巘足¶
力已到心無窮羣峰迤邐勢不競上盡祝融五千仞祝¶
融峰高天更髙太空人世如牛毛風雲萬變一瞬息紅¶
塵奔走真徒勞¶
　　　觀建安七子詩¶
作文發妙理經國勵遠圖遊目建安中才子足歡娛西¶
南落漢日楊益奮兩隅山河裂地軸星象分天衢八師¶
<pb:KR4h0117_WYG_184-2a>¶
遇有姚萬世垂楷模一元均大化五服擁皇都悠悠彼¶
七子流光失其孚飛觴宴婉孌鼓瑟吹笙竽主人敬愛¶
客徒爾相揚揄魏祚竟不長貽謀止斯須逡巡數十年¶
犬羊羶八區所以漢髙帝嫚罵輕文儒¶
　　　和江子玉¶
無竒試學居盤谷誰信㫁絃膠可續湘天冷落數家村¶
曩時曽枉旌麾沐潺湲堦下碧溪横栁静風微幽意足¶
知君文武濟時才舊時軍律寒生粟文書脱略是人師¶
<pb:KR4h0117_WYG_184-2b>¶
應有魏昭能換粥我無真樂送芳年悵望顔囘屢空腹¶
凄凉指日秋風高願更同來寫心曲¶
　　　西林寺廓然堂有懐¶
超然峰頭秋氣清廓然堂延秋月明我乗清秋弄明月¶
中有所感思㝠㝠峰勢凌蒼穹上有煙林封去天不盈¶
尺路㫁心忡忡虚名過耳如松風¶
　　　同伯氏還鄉¶
江村沙暖蔞蒿長味比枸杞新甘香茁茁荻芽生近渚¶
<pb:KR4h0117_WYG_184-3a>¶
紫花臺菜初未嘗白羊烏狶俱在牧茆舍竹籬真故鄉¶
人生未必須富貴萬事且願身康強徑買官場舊醅酒¶
共醉春風殊未央¶
　　　桃源行¶
北歸已過沅湘渡騎馬東風武陵路山花無限不關心¶
惟愛桃花古來樹聞説桃花更有源居人共得仙家趣¶
之子漁舟安在哉我欲乗之望源去川源遠近蒸霞開¶
一片隨水從東來及晨徧覽三春色莫使風雨空莓苔¶
<pb:KR4h0117_WYG_184-3b>¶
　　　題法輪寺¶
春色初收夏氣清路分松檜入崢嶸深盤&KR1174;嶁千峰下¶
遠抱瀟湘一綫明大衆總迷身在處三關除却道方平¶
山林若是有情住何異紅塵爭利名¶
　¶
　¶
　¶
　石倉歴代詩選巻一百八十四¶
