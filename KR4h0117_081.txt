# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:11.097415
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷八十一
<pb:KR4h0117_WYG_081-1a>¶
欽定四庫全書¶
　石倉歴代詩選巻八十一¶
　　　　　　　　　　　　明　曹學佺　編¶
　晩唐八¶
　　劉駕(字司南/江東人)¶
　　　皎皎詞¶
皎皎復皎皎逢時即為好髙秋亦有花不及當春草班¶
姬入後宫飛燕舞東風青娥中夜起長嘆月明裏¶
<pb:KR4h0117_WYG_081-1b>¶
　　　苦寒吟¶
百泉凍皆咽我吟寒更切半夜倚喬松不覺滿衣雪竹¶
竿有甘苦我愛抱苦節鳥聲有悲歡我愛口流血潘生¶
若解吟更早生白髮¶
　　　上巳日¶
上巳曲江濵喧於市朝路相尋不見者此地皆相遇日¶
光去此逺翠幕張如霧何事歡娛中易覺春城暮物情¶
重此節不是愛芳樹明日花更多何人肯回顧¶
<pb:KR4h0117_WYG_081-2a>¶
　　　春臺¶
臺上樹隂合臺前流水多青春又出門坐見野田花誰¶
能學公子走馬逐香車六街塵滿衣鼓絶方還家¶
　　　釣臺懐古¶
澄流可濯纓嚴子但垂綸孤坐九層石逺笑清渭濵潛¶
龍飛上天四海豈無雲清氣不零雨安使洗塵氛我来¶
吟髙風髣髴見斯人江月尚皎皎江石亦磷磷如何臺¶
下路明日又迷津¶
<pb:KR4h0117_WYG_081-2b>¶
　　　勵志¶
白髮豈有情貴賤同日生二輪不斬驅似趁長安程前¶
堂吹參差不作緱山聲後園植木槿月照無餘英及時¶
立功徳身後猶光明仲尼墓成土魯人焉敢耕¶
　　　桑婦¶
牆下桑葉盡春蠶半未老城南路迢迢今日起更早四¶
鄰無去伴醉卧青樓曉妾顔不如誰所貴守婦道一春¶
常在樹自覺身如鳥歸来見小姑新妝弄百草¶
<pb:KR4h0117_WYG_081-3a>¶
　　　鄰女¶
君嫌鄰女醜取婦他鄉縣料嫁與君人亦為鄰所賤菖¶
蒲花可貴只為人難見¶
　　　寄逺¶
雪花豈結子徒滿連理枝嫁與征人妻不得長相随去¶
年君㸃行賤妾是新歸别早見未熟入夢無定姿悄悄¶
空閨中蛩聲繞羅帷得書喜猶甚況復見君時¶
　　　早行¶
<pb:KR4h0117_WYG_081-3b>¶
馬上續殘夢馬嘶時復驚心孤行多虞僮僕近我行棲¶
禽未分散落月照古城莫羨居者閑塚邉人巳耕¶
　　　青門路¶
青門有歸路坦坦髙槐下貧賤自恥歸此地誰留我門¶
開送客去落日懶回馬旅食帝城中不如逺遊者¶
　　　棄婦¶
回車在門前欲上心更悲路傍見花發似妾初嫁時養¶
蠶巳成繭織素猶在機新人應笑此何如畫蛾眉昨日¶
<pb:KR4h0117_WYG_081-4a>¶
惜紅顔今日畏老遲良媒去不逺此恨今告誰¶
　　　久客¶
久客心易足主人有餘力如何昨宵夢到曉山家色南¶
音入誰耳曲盡頭自白¶
　　　秋夕¶
促織燈下吟燈光冷於水鄉魂坐中去倚壁身如死求¶
名為骨肉骨肉萬餘里富貴在何時離别今如此出門¶
長嘆息月白西風起¶
<pb:KR4h0117_WYG_081-4b>¶
　　　長安旅舍紓情投先達¶
歧路不在地馬蹄従苦辛上國聞姓名不如山中人大¶
宅滿六街此身入誰門愁心日散亂有似空中塵白雲¶
下長安百蟲鳴草根方當秋賦日却憶歸山村静女頭¶
欲白良媒況我鄰無令苦長嘆長嘆消人魂¶
　　　送友下第遊雁門¶
相别灞水湄夾水栁依依我願醉如死不見君去時所¶
詣星斗北直行到猶遲況復挈空囊求人悲路歧北門¶
<pb:KR4h0117_WYG_081-5a>¶
記室賢愛我學古詩待君如待我此事固不疑鴈門春¶
色外四月鴈未歸主人拂金臺延客夜開扉舒君鬱鬱¶
懷飲彼白玉巵¶
　　　讀史¶
平地見天涯登髙天更逺功名及所望歧路又滿眼萬¶
金買園林千金修池館他人厭遊觀身獨戀軒冕唯有¶
漢二疏應覺還家晩¶
　　　唐樂府十首¶
<pb:KR4h0117_WYG_081-5b>¶
　　唐樂府自送征夫至獻賀觴歌河湟之事也下土¶
　　土貢臣駕生於唐二十八年獲見明天子以徳歸¶
　　河湟地臣得與天下夫婦復為太平人獨恨愚且¶
　　賤蠕蠕泥土中不得從臣後拜舞稱於上前情有¶
　　所發莫能自抑作詩十章目曰唐樂府雖不足貢¶
　　聲宗廟形容盛徳而願與耕稼陶漁者歌田野江¶
　　湖間亦足自快云爾¶
　　　　送征夫¶
<pb:KR4h0117_WYG_081-6a>¶
昔送征夫苦今送征夫樂寒衣縦攜去應向歸時著天¶
子待功成别造凌煙閣¶
　　　　輸者謳¶
輓粟上髙山髙山若平地力盡心不怨同我家私事去¶
者不遑寜歸者唱歌行相逢古城下立語天未明一身¶
逺出塞十口無税征¶
　　　　弔西人¶
河湟父老地盡知歸明主將軍入空城城下弔黄土所¶
<pb:KR4h0117_WYG_081-6b>¶
願邉人耕嵗嵗生禾黍¶
　　　　邊軍過¶
城前兵馬過城裏人髙卧官家自供給畏我家産破健¶
兒食肥肉戰馬食新穀食飽物有餘所恨無兩腹草青¶
見軍過草白見軍回軍回人更多盡繫西戎来¶
　　　　望歸馬¶
東人望馬歸馬歸蓮峰下蓮峰與地平亦不更徵兵¶
　　　　祀河水¶
<pb:KR4h0117_WYG_081-7a>¶
河水清瀰瀰照見逺樹枝征人不飲馬再拜祀馮夷従¶
今億萬嵗不見河濁時¶
　　　　田西邊¶
刀劒作鋤犁耕田古城下髙秋禾黍多無地放羊馬¶
　　　　崑山¶
昔時玉為寳崑山過不得今時玉為塵崑山入中國白¶
玉尚如塵誰肯愛金銀¶
　　　　樂邊人¶
<pb:KR4h0117_WYG_081-7b>¶
在鄉身亦勞在邉腹亦飽父兄若一處任向邉頭老¶
　　　　獻賀觴¶
莫但取河湟河湟非邉疆願今日入處亦似天中央天¶
子夀萬嵗再拜獻此觴¶
　　　築臺詞(漢武築通天/役者苦之)¶
前杵與後杵築城聲不住我願築更髙得見秦皇墓¶
　　　山中夜坐¶
半夜山雨過起来滿山月落盡醉處花荒溝水決決愴¶
<pb:KR4h0117_WYG_081-8a>¶
然惜春去似與故人别誰遣我多情壯年無鬢髮¶
　　　古出塞¶
邊塞不開花四氣多作雪北人尚凍死況我本南越古¶
来荒徼地巡狩無遺轍九土耕不盡武皇猶作伐中天¶
有髙閣圖畫何時歇坐恐塞上山低於沙上骨¶
　　　效古¶
融融芳景和杳杳春日斜嬌嬈不自持清唱嚬雙蛾終¶
曲翻成泣新人下香車新人且莫喜故人曽如此燕趙¶
<pb:KR4h0117_WYG_081-8b>¶
日生女郎豈有終始¶
　　　姑蘇臺¶
句踐飲膽日吳酒傾滿盃笙歌入海雲聲自姑蘇来西¶
施舞初罷侍兒整金釵衆女不敢妒自比泉下泥越皷¶
聲騰騰吳天隔塵埃難將甬東地更學㑹稽棲霸跡一¶
朝盡草中棠梨開¶
　　　山中有招¶
朗朗山月出塵中事由生人心雖不閒九陌夜無行學¶
<pb:KR4h0117_WYG_081-9a>¶
古以求聞有如石上耕齊姜早作婦豈識塞中情何如¶
此幽居地僻人不争嘉樹自昔有茅屋因我成取薪不¶
出門採藥於前庭春花雖無種枕席芙蓉馨君来食葵¶
藿天爵豈不榮¶
　　　馮叟居¶
天作馮叟居山僧尚嫌僻開門因兩樹結宇倚翠壁溪¶
南有㣲徑時遇採芝客往往白雲生對面千里隔機忘¶
若僮僕常與猨鳥劇曬藥上小峰庭深無日色自忘歸¶
<pb:KR4h0117_WYG_081-9b>¶
鄉里不見新舊戚纍纍子孫墓秋風吹古柏¶
　　　蘭昌宫¶
宫蘭非瑶草安得長春在迴首春又歸翠華不能待悲¶
風生輦路山川寂巳晦邉恨在行人行人無盡嵗¶
　　　牧童¶
牧童見客拜山果懐中落晝日驅牛歸前溪風雨惡¶
　　喻鳬(字坦之/毗陵人)¶
　　　書懐¶
<pb:KR4h0117_WYG_081-10a>¶
祇是守琴書僧中獨寓居心唯務鶴静分合與名疎暮¶
雨啼螀次涼風落木初家山大湖渌歸去復何如¶
　　　一公房¶
幽深誰掩闗清浄自多閒一雨收衆术孤雲生逺山花¶
萎緑苔上鴿乳翠樓間嵐靄燃香夕容聴半偈還¶
　　　王母祠前寫望¶
雲霞千古事桃李舊花顔芳信沈青鳥空祠掩暮山香¶
傳一座暗栁匝萬家閒那復傷神所河昬落日間¶
<pb:KR4h0117_WYG_081-10b>¶
　　　遊暖泉精舍¶
塢木殿前空山河澤國同鳥閒沙影上泉落樹隂中纜¶
舸蒲花水縈幡栁絮風翛然方寸地何事更悲蓬¶
　　　懐鄉¶
秋風江上家釣艇泊蘆花㫁㟁緑楊䕃疎籬紅槿遮鼉¶
鳴積雨窟鶴步夕陽沙抱疾僧忩夜歸心過月斜¶
　　　岫禪師南溪蘭若¶
鍚影配瓶光孤溪照草堂水懸青石磴鐘動白雲牀樹¶
<pb:KR4h0117_WYG_081-11a>¶
色含殘雨河流帶夕陽唯應兼月夜瞑目見他方¶
　　　夏日題岫禪師房¶
朝朝磬聲罷童子埽藤隂花過少遊客日長無事心迴¶
山閉院直落水下橋深安得開方便容身老此林¶
　　　呈薛博士¶
辛勤長在學一室少曽開時憶暮山寺獨登衰草臺名¶
期五字立迹愧九年来此意今聊寫還希君子哀¶
　　　龍翔寺閣夜懐渭南張少府¶
<pb:KR4h0117_WYG_081-11b>¶
春城帶病别秋塞見除書況是神仙吏仍非塵土居河¶
風吹鳥迥嶽雨滴桐疎坐閣馳思夕沙東涼月虚¶
　　　夏日龍翔寺居即事寄崔侍御¶
古刹一幡斜吹門水過沙數聲鐘裏鈸雙影樹間茶落¶
日窮荒雨㣲風古壍沙何當簪豸客復此問生涯¶
　　　龍翔寺居喜胡權見訪因宿¶
林棲無異歡煮茗就花欄雀啅北岡曉僧開西閣寒衝¶
橋二水急扣月一鐘殘明發還分手徒悲行路難¶
<pb:KR4h0117_WYG_081-12a>¶
　　　宿石窟寺¶
一刹古岡南孤鐘撼夕嵐客閒明月閣僧閉白雲菴野¶
鶴立枯枿天龍吟浄潭因知不生理合自此中探¶
　　　夏日龍翔寺即事寄張侍御¶
沙西林杪寺殿倚石稜開曉月僧汲井殘陽鐘殷臺河¶
衝緑野去鳥背白雲来日夕唯増思京闗未想迴¶
　　　酬王檀見寄¶
馳心棲杳㝠何物比清冷夜月照巫峽秋風吹洞庭酬¶
<pb:KR4h0117_WYG_081-12b>¶
難塵鬢皓坐久壁燈青竟晩蒼山詠喬枝有鶴聴¶
　　　寺居秋日對雨有懐¶
翛翛復雭雭黄葉此時飛隠几客吟㫁鄰房寺話稀鴿¶
寒棲樹定螢濕在忩㣲即事瀟湘渚漁翁披草衣¶
　　　答劉録事夜月懷湘西友人見寄¶
相逢仍朔漠相問即波濤江思葦花折笛聲闗月髙簿¶
書君閲倦章句我吟勞竟夕空凭閣長河漴石壕¶
　　　龍翔寺寄李頻¶
<pb:KR4h0117_WYG_081-13a>¶
鐘聲南北寺不道往来遥人事因循過時光荏苒銷懸¶
燈灑風雨上閣遶雲霄即是洲中栁嘶蟬急暮條¶
　　　送武榖之邠寧¶
戍路少人蹤邉煙淡復濃詩寧寫别恨酒不上離容拂¶
拂沙河栁迢迢石窟鐘悠然一暌阻山疊虜雲重¶
　　　即事¶
抱杖立溪口迎秋望塞門連山互蒼翠二水各清渾笛¶
發孤煙戍鴉歸夕照村萋萋芳草色終是憶王孫¶
<pb:KR4h0117_WYG_081-13b>¶
　　　龍翔書懐¶
眠雲喜道存讀易過朝昬喬木青連郭長河白遶門鐘¶
沈殘月塢鳥去夕陽村搜此成閒句期逢作者論¶
　　　龍翔寺居夏日獻王尚書¶
寧期髙旆下得遇重臣知泉石容居止風沙免路歧河¶
兼洛下望栁向暗中吹無復愁煩暑迴山棧閣危¶
　　　冬日寄友人¶
空為梁甫吟誰竟是知音風雪坐閒夜鄉園来舊心滄¶
<pb:KR4h0117_WYG_081-14a>¶
江孤棹迥落日一鐘深君子久忘我悠然年鬢侵¶
　　項斯(字子遷/江東人)¶
　　　憶朝陽峰前居¶
每憶閑眠處朝陽最上峰雪殘僧到閣庭午鶴離松敗¶
褐粘苔遍新題出石重霞光侵曙發嵐翠近秋濃此地¶
虚為别人間久未容何時無一事却自養疎慵¶
　　　落第後歸覲喜逢僧再陽¶
相逢須強笑人世别離頻去曉長侵月歸鄉動隔春見¶
<pb:KR4h0117_WYG_081-14b>¶
僧心暫静従俗事多屯宇宙詩名小山河客路新翠桐¶
猶入爨青鏡未辭塵逸足常思驥随羣且退鱗宴乖紅¶
杏寺愁在緑楊津羞病難為藥開眉懶顧人¶
　　　寧州春思¶
失意離城早邉城任見花初為㫁酒客舊識賣書家寒¶
寺稀無雪春風重有沙思歸頻入夢去路不言賖¶
　　　邊州客舍¶
開門不成出麥熟徧前坡自少詩名在如今白髮多經¶
<pb:KR4h0117_WYG_081-15a>¶
年無越信終日厭蕃歌近寺居僧少春来亦懶過¶
　　　逺水¶
渺渺浸天色一邉生晩光闊浮萍思逺寒入鴈愁長北¶
極連平地東流即故鄉扁舟来宿處髣髴似瀟湘¶
　　　寄石橋僧¶
逢師入山日道在石橋邉别後何人見秋来㡬處禪溪¶
中雲隔寺夜半雪添泉生有天台約知無却出緣¶
　　　送歐陽衮歸閩中¶
<pb:KR4h0117_WYG_081-15b>¶
秦城㡬年住猶著故鄉衣失意時相識成名後獨歸海¶
秋蠻樹黑嶺夜瘴禽飛為學心難足知君更掩扉¶
　　　題令狐處士谿居¶
白髮巳過半無心出此溪病嘗山藥徧貧起草堂低為¶
月忩従破因詩壁重泥近来常夜坐寂寞與僧齊¶
　　　送僧歸南嶽¶
心知衡嶽路不怕去人稀船裏誰鳴磬沙頭自曝衣有¶
家従少别是寺即言歸料得逢春住當禪栁暗扉¶
<pb:KR4h0117_WYG_081-16a>¶
　　　蠻家¶
領得賣珠錢還歸銅柱邉看兒調小象打皷試新船醉¶
後眠神樹耕時語瘴煙不逢寒便老相問莫知年¶
　　　蒼梧雲氣¶
何年化作愁漠漠便難收數㸃山能逺平鋪水不流濕¶
連湘竹暮濃葢舜墳秋亦有思歸客看来盡白頭¶
　　　子規¶
逰魂自相呌寧復記前身飛過人家月聲連客路春夢¶
<pb:KR4h0117_WYG_081-16b>¶
邉催曉急愁外送風頻自有霑花血相和㸃滴新¶
　　　邊遊¶
古鎮門前路長安路在東天寒明堠火日晩裂旗風塞¶
館皆無事儒裝亦有弓防秋故鄉卒暫喜語音同¶
　　　夜泊淮隂¶
夜入楚家煙煙中人未眠望来淮㟁盡坐到酒樓前燈¶
影半臨水筝聲多在船乗流向東去别此易經年¶
　　　贈金川姚合使君¶
<pb:KR4h0117_WYG_081-17a>¶
為郎名更重領郡足蹉跎官壁題詩盡衙庭看鶴多城¶
池連草塹籬落帶椒坡未覺旗旛貴閑行觸處過¶
　　　送殷中丞遊邊¶
話别無長夜燈前聞曙鵶巳行難避雪何處合逢花野¶
寺門多閉𦍑樓酒不賒還須見邉将誰擬静塵沙¶
　　　早春題湖上顧氏新居¶
近得水雲看門長侵早開到時㣲有雪行處浄無苔勸¶
酒客初醉留茶僧未来每逢晴暖日唯見乞花栽¶
<pb:KR4h0117_WYG_081-17b>¶
　　　晚春花¶
隂洞日光薄花開不及時當春無半樹經燒有空枝疎¶
與香風㑹細将泉影移此中人到少開盡㡬人知¶
　　　中秋夜懐¶
趨馳早晩休一嵗巳殘秋若只如今日何難致白頭滄¶
波歸處逺旅食向邉愁賴見前賢説窮通不自由¶
　　　寄富春孫路處士¶
平生醉興吟誰是見君心上國一歸去滄江閒至今鐘¶
<pb:KR4h0117_WYG_081-18a>¶
繁秋寺近峰闊晩濤深疎放長如此何人長得尋¶
　　　寄盧式¶
到處向南望未知何日回寄書頻近海得夢忽聞雷嶺¶
日當秋暗蠻花近臘開白身居瘴癘誰不惜君才¶
　　　送顧少府¶
作尉年猶少無辭去路賒漁舟縣前泊山吏日髙衙幽¶
景臨谿寺秋蟬織杼家行程須過越先醉鏡湖花¶
　　　咸陽别李處士¶
<pb:KR4h0117_WYG_081-18b>¶
古道自迢迢咸陽離别橋越人聞水處秦樹帶霜朝駐¶
馬言難盡分程望易遥秋前未相見此意轉蕭條¶
　　　寄流人¶
毒草不曽枯長添客健無霧開蠻市合船散海城孤象¶
跡頻蔵齒龍涎逺蔽珠家人秦地老泣對日南圖¶
　　　酬從叔聴夜泉見寄¶
夢罷更開户寒泉聲隔雲共誰尋最逺獨自坐偏聞巖¶
際和風滴溪中泛月分豈知當此夜流念到江濆¶
<pb:KR4h0117_WYG_081-19a>¶
　　　遊爛柯山¶
步步出塵氛溪山别是春壇邉時過鶴碁處寂無人訪¶
古碑多缺探幽路不真翻疑歸去晩清世累移晨¶
　　　杭州江亭留題登眺¶
處處日馳銷憑軒夕似朝漁翁閒鼓棹沙鳥戲迎潮樹¶
間津亭密城連野寺遥因誰報隠者向此得耕樵¶
　　　送友人遊邊¶
方春到帝京有戀百愁并萬里江海思半年沙塞程緑¶
<pb:KR4h0117_WYG_081-19b>¶
隂斜向驛殘照逺侵城自可資新課還期振盛名¶
　　　送友人之江¶
東南路苦辛去路見無因萬里此相送故交誰更親日¶
浮汀草緑煙霽海江春握手不堪贈為君書札頻¶
　　　彭蠡湖春望¶
湖亭東極望逺棹不須迴遍草新湖落連天衆鴈来蘆¶
洲殘照盡雲嶂積煙開更想䲭夷子扁舟安在哉¶
　　　途中逢友人¶
<pb:KR4h0117_WYG_081-20a>¶
長天有南北山川各所之相逢孤館夜共憶少年時爛¶
醉百花酒狂題㡬首詩来朝又分袂後㑹鬢應絲¶
　　　送友人下第歸襄陽¶
失意巳春殘歸愁與别難山分闗路細江遶夜城寒草¶
色連晴坂鼉聲離曉灘差池是秋賦何以暫懐安¶
　　　夢仙¶
昨宵魂夢到仙津得見蓬山不死人雲葉許裁成野服¶
玉漿教飲潤愁身紅樓近月宜寒水緑杏揺風占古春¶
<pb:KR4h0117_WYG_081-20b>¶
次第引看行未遍浮光牽入世間塵¶
　　　古扇¶
昨日裁成奪夏威忽逢秋節便相違寒塵妒盡秦王女¶
涼殿恩随漢苑妃似月舊臨紅粉面有風休動麝香衣¶
千年蕭瑟闗人事莫語當時掩淚歸¶
　　　宿山寺¶
栗葉重重覆翠㣲黄昬溪上語人稀月明古寺客初到¶
風度閑門僧未歸山果經霜多自落水螢穿竹不停飛¶
<pb:KR4h0117_WYG_081-21a>¶
中宵能得㡬時睡又被鐘聲催著衣¶
　　　舊宫人¶
自出先皇玉殿中衣裳不更染深紅宫釵折盡垂空鬢¶
内扇蔵多減半風桃熟亦曽君手賜酒䦨猶候妾歌終¶
如今還向城邉住御水東流意不通¶
　　　夢遊仙¶
夢遊飛上天家樓珠箔當風掛玉鉤鸚鵡隔簾呼再拜¶
水仙移鏡懶梳頭丹霞不是人間曉碧樹仍逢岫外秋¶
<pb:KR4h0117_WYG_081-21b>¶
将謂便長於此地雞聲入耳聴堪愁¶
　　　送宫人入道¶
願随仙女董雙成王母前頭作伴行初戴玉冠多悞拜¶
欲辭金殿别稱名將敲碧落新齋磬却進昭陽舊賜筝¶
旦暮焚香繞壇上步虚猶作按歌聲¶
　　　山林¶
青櫪林深亦有人一渠流水數家分山當日午回峰影¶
草帶泥痕過鹿羣蒸茗氣従茅舍出繰絲聲隔竹籬聞¶
<pb:KR4h0117_WYG_081-22a>¶
行逢賣藥歸来客不惜相随入島雲¶
　　　江村夜泊¶
日落江路黒前村人語稀㡬家深樹裏一火夜漁歸¶
　　　涇州聴張處士彈琴¶
邉州獨夜正思鄉君又彈琴在客堂髣髴不離燈影外¶
似聞流水到瀟湘¶
　　　對鱠¶
行到鱸魚鄉裏時鱠盤如雪怕風吹猶憐醉裏江南路¶
<pb:KR4h0117_WYG_081-22b>¶
馬上垂鞭學釣時¶
　¶
　¶
　¶
　¶
　¶
　¶
　石倉歴代詩選巻八十一¶
