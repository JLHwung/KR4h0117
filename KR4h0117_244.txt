# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.049245
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百四十四
<pb:KR4h0117_WYG_244-1a>¶
欽定四庫全書¶
　石倉歴代詩選巻二百四十四¶
　　　　　　　　　　　　明　曹學佺　編¶
　元詩十四¶
　　貢奎¶
　　　天遊亭¶
涼秋馬肥健山行快閒心斜陽衆峰出豈待窮追尋兹¶
亭獨崔嵬超然散塵襟瑤漢湛虚碧靈飈蕩幽隂滉漾¶
<pb:KR4h0117_WYG_244-1b>¶
連沃野蒼茫俯喬林真遊本無馭妙道悟匪深麻姑去¶
何年樓居集華簪棟宇墠高下薜蘿徑蕭森𤣥蟬解新¶
蜕嘒嘒髙樹吟物理感時遷世轍徒駸駸懐哉學仙術¶
孤雲度遙岑¶
　　　秋日陪大學士趙公憩龍山𤣥真宫¶
岩岩居庸關左挾飛仙居蒼茫四山合石逕穿盤紆人¶
家稍相接林木何森敷觚稜生曉煙𤣥風凌紫虚念彼¶
羽流集豈與世俗居溪流轉雲碾餘潤分園蔬鐘磬答¶
<pb:KR4h0117_WYG_244-2a>¶
空谷齋供薦芳腴穹碑紀宗傳道一教乃殊素餐貴¶
崇本卒嵗事耕鋤漁父在何許空有桃林株坐慚秉¶
文幹尸祿常曠迂日暮陟層巔丹霞成長裾遙睇空中¶
雲超然能巻舒¶
　　　虎林𤣥妙觀¶
琳宮古崔嵬獨㨿山勝絶天光垂帝座照耀金碧色修¶
廊接層崖俯目視深澤隂陰木葉暗石削蒼壁冽流泉¶
出嵌空六月灑飛雪平生功名謀洗我肝肺熱同遊得¶
<pb:KR4h0117_WYG_244-2b>¶
幽人再拜摩斷碣興亡見唐漢髙爽了吳越更擬窮幽¶
探馳景忽西滅¶
　　　登虎丘山¶
吉士雅巾履具舟約芳遊朝晴出西郭午凉登虎丘松¶
逕度遙嶺歴此層級修當時吳王劒硎光裂岩幽平甸¶
眺萬頃閒瞻煙樹稠頗聞山僧賢飛錫下林陬獨遺方¶
丈室於焉集清流一簞可平生豈惜半日留煮茗試泉¶
冽樊香延宿篝疎雨催晚歸隨波散浮漚¶
<pb:KR4h0117_WYG_244-3a>¶
　　　題董簡卿所藏瀟湘圖¶
瀟湘在何處展巻心悠然是中浮雲飛上與蒼梧連憶¶
昔弄扁舟載雪清江天湘君招不來眀月在我前㣲鐘¶
破征夢落雁栖寒煙迴首行萬里攬衣羡孤騫可憐楚¶
人辭憔悴窮嵗年圖畫豈不好此意誰復傳已矣三歎¶
嗟臨風叩商絃¶
　　　京城客館¶
公宇日無事閱書稍怡情浩漫罔窮極静定悟始眀籠¶
<pb:KR4h0117_WYG_244-3b>¶
禽動幽響庭草遂微生俯念節物變宴處常愳盈寧復¶
辭勞苦王事驅我行雨餘夕陽漏空雷殷殘聲暄爽倐¶
未定雲勢方縱横訪遇當獲趣及兹煩抱嬰何時故園¶
友濁酒與同傾¶
　　　雪晴¶
今晨持我書燕坐雪照屋閉門謝塵鞅展巻自朗讀衆¶
説初若攻㝠思意纔復旭日上團團清泉渙春綠涓涓¶
晴櫩溜洗眼濺飛瀑豈不事遊觀驅馬泥及腹永懐同¶
<pb:KR4h0117_WYG_244-4a>¶
袍士嵗晚在空谷好風忽東來起翫庭下竹¶
　　　題雲東軒¶
城中紛華地借屋得佳處居然俗士駕欲詣不知路門¶
前柳隂深溪水清可度我行萬里倦頗覺懶成趣有時¶
忽來坐談笑竟忘去孤雲遂閒適悵望心所寓平生曠¶
蕩懐落筆題幽素要當居軒冕此理常自悟酒興方未¶
闌青山任朝暮¶
　　　邳州¶
<pb:KR4h0117_WYG_244-4b>¶
古城結危構交逵裒招延朱碧遞隠見岡迴勢蜿蜒填¶
車縱横遊重屋光華鮮扣門多乞食民飢逺流遷桑柘¶
重藹綠鬱鬱浮蒼煙念此萬里道我舟亦已旋雲樹列¶
環岫晴鳬散平川烜赫驪珠光隨風堕靈篇神清契高¶
㝠性歛涵靜淵出處古異途世故寧糺纒簡書誠可樂¶
軒冕非自捐推篷晚逾恍凝霞助孤騫¶
　　　袁伯長虞伯生始約同舟南歸既而伯生留京¶
　　　　臨别以雲詩見贈舟中奉和以寄¶
<pb:KR4h0117_WYG_244-5a>¶
白雲起西南盤鬱中天臺下招笙鶴翔天風為之迴豈¶
不從龍遊重輝挾崔嵬翔鶴若有歸華采同燦璀悠然¶
忽萬里矧與丹鳯偕鳯栖東海瑶鶴啄北山萊企首思¶
白雲鳴聲瀝餘哀所嗟變化神㣲雨朝暮來分陰䕶丘¶
壑終復遊九垓藉彼明錦章舒巻慰好懐秋旻氣彌清¶
短翮亦稍開㑹合須可期乗高共裴囘¶
　　　秋懐¶
瑤漢夜澄寂烈烈羣象嚴浮雲翕交互圓光尚㣲纎階¶
<pb:KR4h0117_WYG_244-5b>¶
蟲競鳴響濕螢度飛檐持志惕自警屏營以深潛驚飈¶
度幽幌凝香啓方奩栩栩莊生蝶秉志能養恬雞鳴何¶
孳孳憂心愧如惔¶
　　　紀夢¶
癡兒忽在眼夢覺萬里外寄身如浮雲起坐發長慨所¶
以棄汝來恩義固有賴讀書雲林齋坐閱景明晦勤懶¶
出天性責善係亦大我歸須可期秋江斫鱸鱠¶
　　　答陳華仲¶
<pb:KR4h0117_WYG_244-6a>¶
海上三神山上有學仙侣泠泠紫簫聲吹作飛鳯語迴¶
飈蕩溟海散落成烟雨豈無知音者一振九苞羽持之¶
獻天庭上以奉明主¶
　　　其二¶
貧賤交有道富貴多異途所以古君子擇交嚴所趨霜¶
劒閉寶室烈士發長吁隔世或相慕同居分越吳寥寥¶
千載間羨彼管鮑徒¶
　　　夢故人¶
<pb:KR4h0117_WYG_244-6b>¶
千里萬里道三年二年别鴻雁去復來我友音書絶夢¶
中忽一見欲語情更切覺來失處所殘缸半明滅相思¶
各天涯長夜寒慄冽風霜草木變貧賤不易節中心諒¶
誰知素月當空潔¶
　　　題淵明圖¶
若士超世流高風凌飛仙倦懐經濟術嗜酒豈自然去¶
之千歳間才賢孰相先畏途轍皇皇歸歟袖翩翩日暮¶
孤雲飛黄花澹秋妍坐憐王𢎞輩矯首南山巔¶
<pb:KR4h0117_WYG_244-7a>¶
　　　即事¶
藹藹羣樹林孤雲暮來歸紛紛飛鳥倦歛翮相因依臨¶
軒方獨坐凉飈吹我衣物理固有常悠然悟其機山中¶
何者樂躬耕自無飢百年事未晚寧勞歌昨非歸歟友¶
田父一樽聊可揮¶
　　　賦得新月¶
團團故園月㣲鈎畫雲端孤舟天際來湖波正瀰漫但¶
念時節流不畏道途難晚樹齊弄色晴飈驟生寒歸鳥¶
<pb:KR4h0117_WYG_244-7b>¶
哺高林稚子迎門歡夢中倐先至相思强加餐¶
　　　送别劉道夫¶
春晚益可愛綠陰蔽前郊念子暫時别我心已云勞浮¶
雲始舒霽倐見疎雨飄暄爽驟變更豈異世俗交㣲飈¶
起林杪清池樹光揺沈憂渺予心衰髪矧漸凋悵焉立¶
斯須幽禽語嘐嘐¶
　　　次韻牟成甫¶
我屋靑山下江淨餘霞赤三年臥憂患迹絶城府入扁¶
<pb:KR4h0117_WYG_244-8a>¶
舟乘興來獵獵風滿席豈無知心人邂逅談燕集撫物¶
空自嗟白鷗亦閒適虚名苦勞生干事竟何益¶
　　　寄公瑾憲史¶
緑隂蔽深院四月㣲雨寒羸驂借東隣欲出徒步難簷¶
楹亦周流於焉足盤桓何苦戀㣲祿羨彼凌風翰向來¶
二三友談經舌翻瀾蕭條天一涯出處隨所安念子知¶
心者重是故時冠¶
　　　集雲從山¶
<pb:KR4h0117_WYG_244-8b>¶
南土氣蒸溽城居厭喧卑官曹稍休暇寄此方駕馳側¶
逕轉縈曲遙原雜林池煩纓濯微飈前瞻劃舒夷嶪嶪¶
琳宇深松桂交樛枝鐘聲出修廊一飯若有期適意豈¶
不樂營營竟何為虚談非世具勿遣俗士知素衷慕幽¶
蹈終焉謝塵羇¶
　　　雨中¶
驟熱變風雨氣候一日殊緑樹擁如葢殘花落無餘閒¶
居日偏永手把種藝書幽幽魚鳥適寂寂車馬疎田父¶
<pb:KR4h0117_WYG_244-9a>¶
二三輩濁酒時來俱愁陰每思霽微涼意稍舒攜笻獨¶
延佇層雲起遙墟¶
　　　送史高士謁吳閒閒¶
春水武昌船帆飛敬亭雨孤城厭喧囂聽此檣燕語揮¶
手謝時人開胸散煩暑煌煌闕下書曵曵雲間侣真人¶
紫霞佩執簡授璇宇攬衣欲從之神交諒傾許霽雨沐¶
霄容風微鵠初舉遊心愜高明脫屣邁行旅懐哉㑹何¶
時酌彼盈樽醑¶
<pb:KR4h0117_WYG_244-9b>¶
　　　陳氏思蘭亭¶
儼儼春服成浮雲澹微隂行隨越山曲修篁映疎林溪¶
湍駭遊魚巖花觸飛禽物變理乃常於焉樂幽尋悠然¶
斯亭上契彼往哲心豈不感陳迹志鬱匪所任猗蘭有¶
時作亦以絃吾琴武夷參其前佇立企遙岑¶
　　　送鄧提舉之官江浙¶
天寒道路遥嵗晚風雨作虚名諒何為矧此懐抱惡子¶
行既云邁離居愧余索物盛固有時空山正凋落¶
<pb:KR4h0117_WYG_244-10a>¶
　　　其二¶
江湖起秋風眯目塵黯暵挂席飛雲顛行子歸意滿蹇¶
予如病鶴欲往翅常短悵望不能休城高暮山逺¶
　　　其三¶
停車子踟蹰把袂我夷猶念此離别難况乃交契綢雨¶
霽白雲飛日斜江樹浮望極意逾逺愁多身更留豈無¶
負郭田何苦事逺遊歸來亦從人商歌激高秋¶
　　　其四¶
<pb:KR4h0117_WYG_244-10b>¶
白雲一觴酒離思滄溟間子行勿復居念我何當還杳¶
杳飛鴻書瑟瑟清鏡顔濳機不私貸歳月忽已闌贈之¶
雲錦章譬彼蒼玉環何以解塵纓幽泉弄潺潺¶
　　　贈碧溪翁¶
雨霽秋色淨新涼方可人溪流碧如染照我鬚髮真平¶
生作詩苦羞拂鏡中塵為向無菴説嵗晚願為隣¶
　　　拜醮北觀¶
齋罷敞春服趿履步修廊籠禽動新響雨餘竹風涼道¶
<pb:KR4h0117_WYG_244-11a>¶
人房更深爐煙引㣲香於焉謝塵鞅閒來日偏長¶
　　　送劉道夫¶
西菴松篁路雪消沙水清天寒行役倦酒醒别愁生落¶
日横車影長雲送雁聲梅花應未發留待照春晴¶
　　　秋日陪集賢學士趙公敬夫憩龍山𤣥真宫¶
山轉疑無地人家近隔村野田秋穫盛岡路晚行喧川¶
淨雲生石溪平水到門偶尋高士隠相見遂忘言¶
　　　城南即事¶
<pb:KR4h0117_WYG_244-11b>¶
偶出城南去長郊花亂開春隂雲貼水日暮客登臺擾¶
擾誰知已寥寥自感懐家書幾時發妻子勸歸來¶
　　　贈孔令尹¶
百里光山逺三年縣令賢人皆思舊徳我欲賦新田綠¶
霧桑浮野黄雲稻際天風流昔潘岳空作種花傳¶
　　　試院次韻答吳草廬先生¶
蹔客留應喜微官去恨遲竹高當戸直花重向簾垂對¶
酒驚人别看詩感嵗移山中足幽事猿鶴舊曾期¶
<pb:KR4h0117_WYG_244-12a>¶
　　　陽墅道中¶
馬上千峰列溪行不盡源野船高似屋山縣小如村路¶
繞田間曲池漫雨後渾靜來應最樂綠樹擁柴門¶
　　　即事¶
小雨春寒重吳蠶上箔遲枕欹清夢覺窗掩緑陰垂喜¶
聽林鴉哺閒看蟻垤移相思故人逺誰與話心期¶
　　　憶昔¶
暗憶曽遊地遥看不盡天宿雲連野樹積雨聚溪船故友¶
<pb:KR4h0117_WYG_244-12b>¶
疎三益微官負十年閒居成癖性長日枕書眠¶
　　　遊大梵寺¶
逺客閒無計㣲官欲賦歸偶尋幽寺去頗覺俗情非涸¶
澤飢鷹戀高空獨雁飛西風如有意向晚襲人衣¶
　　　再和前韻三首¶
喬木蒼煙合清江旅雁歸功名遺史在城郭舊人非家¶
逺書猶隔春陰絮欲飛緇塵空滿眼終日到征衣¶
清溪盤百曲虹影駕横槎春事怨行客夕陽啼亂鴉山¶
<pb:KR4h0117_WYG_244-13a>¶
眀分衆木天濶散悲笳却羨僧家勝推窗瞰水涯¶
遨遊窮樂事模寫得新詩古寺看山後㣲風到竹時地¶
幽塵不到人語燕歸遲向晚寒猶峭惟應客袖知¶
　　　湖中¶
片雲將雨過風急滯船行秋水㟁無際夕陽山自明沙¶
平征雁落波靜宿鷗輕滿目篷窗興窮吟獨未成¶
　　　居庸關早行¶
茅屋聞雞起羸驂並轡行澗深孤碓響山暗數燈明細¶
<pb:KR4h0117_WYG_244-13b>¶
憶留題處空慚不棄名客愁偏切耳斜月候蟲鳴¶
　　　槍竿嶺¶
薄宦辭家逺經秋未得歸直隨山北去却背雁南飛川¶
淨白雲起郊平紅樹㣲憶曾留宿處立馬認還非¶
　　　濟州¶
舊濟知何處新城久作州危橋通去驛高堰聚行舟市¶
雜荆吳客河分兖泗流人煙多似簇䀨耳厭喧啾¶
　　　郊行¶
<pb:KR4h0117_WYG_244-14a>¶
雙溪溪上路重到五年遲桑柘成陰處鶯花向老時泊¶
舟隨㟁曲坐石看雲移政愛沙鷗狎驚飛底見疑¶
　　　寄示師文妷¶
川明山秀草花馥氣連鬱儀迴地軸晴嵐宿靄屯氤氲¶
石根飛泉迸寒玉此中縹緲仙人居樓觀金碧繞翠竹¶
我來曾住纔七日迴首人間白雲速飄搖金衣鶴雙飛¶
白玉童吹紫鸞曲天聲忽逺奈别何青山送人秋思多¶
作詩寄女仍自歌梅花零落雪吹盡願拾瑤草山之阿¶
<pb:KR4h0117_WYG_244-14b>¶
　　　謝李息齋惠墨竹¶
湖州墨竹蘇州詩李侯二美能兼之長安塵中忽到眼¶
坐我六月江南時幽人江南結林屋紫碧森森萬竿玉¶
清風激昂此君語六月寒生不知暑只今見畫思故鄉¶
博山日永凝清香人生萬事真適意相對悠然希坐忘¶
　　　寒食掃松即事¶
東風㣲㣲吹雨晴春山草暖雉飛鳴時哉物性各有適¶
人生悲樂難為情客行十步九迴首寒食道旁多哭聲¶
<pb:KR4h0117_WYG_244-15a>¶
往年携手原上頭今年酹酒原上丘相逢須識夢中夢¶
有聲莫帶愁中愁¶
　　　題山水圖¶
崖傾水涸石見底石上古樹蟠蒼虬風雲慘淡起白日¶
發巻令我窮㝠捜樹傍衣冠二三子粉墨脱略神光浮¶
垂竿散䇿百不憂安得一笑從之遊¶
　　　濟州¶
兖泗支流魯山麓㑹濟分河向南北扁舟高枕臥看山¶
<pb:KR4h0117_WYG_244-15b>¶
青入齊雲雨新沐六年歸老敬亭閒忘却塵埃道路間¶
松聲入夢山巖裏驚散風帆去千里¶
　　　無題¶
馳道塵香逐玉珂丹樓花暖㺯雲和春風漸綠瀛州草¶
細雨微生太液波月榭管絃鳴曙早水亭簾幙受寒多¶
少年易動傷春感喚取佳人對酒歌¶
　　　郊行¶
馬上看山山不盡客中行路路偏長叢祠社散羣烏啄¶
<pb:KR4h0117_WYG_244-16a>¶
層漢秋高數雁翔疎雨著人絺袖濕㣲風吹面稻禾香¶
迴岡偶憩幽塘上顛倒松陰百尺彊¶
　　　久留翰院思歸¶
日日思歸未有期夢魂幾度遶園池白雲滿地山深處¶
紅日當簷雪霽時竹外板輿春步小花間銀燭夜筵遲¶
好將烏鵲頻占喜便買歸舟泛碧漪¶
　　　得家書¶
睡起相思勞寸心捲簾無語立簷隂故人千里碧雲合¶
<pb:KR4h0117_WYG_244-16b>¶
斜日半川紅樹深江雁忽傳秋後信隴梅應待雪中尋¶
天涯奔走成何事輸與寒窗抱膝吟¶
　　　試院秋日即事¶
薄遊時覺鬢毛蒼病怯西風夜更長官冷久無金馬夢¶
院深惟有木犀香歸舟欲解天如水故友難忘客思鄉¶
試問宋郎愁幾許雁聲何處起滄浪¶
　　　邳州¶
荒城十載路重經暫艤扁舟坐驛亭春到梅花何處白¶
<pb:KR4h0117_WYG_244-17a>¶
雪晴山色向人青驚心家逺書難寄迎面風寒酒易醒¶
莫憶牽衣兒女態曉猿霜鶴笑林扃¶
　　　送謝明逺之官平江¶
碧波千頃照姑蘇目送危檣數幅蒲古寺雲遮丘臥虎¶
荒臺葉落夜啼烏黒頭清鏡來勲業綠幕深衣入畫圖¶
暇日過遊新得句秋風應寄故鄉鱸¶
　　　送汪叔志之南安¶
繞郭清溪帶路長衝寒極目送危檣水涯梅栁傳春信¶
<pb:KR4h0117_WYG_244-17b>¶
雪後樓臺照夕陽杜牧吟邊山鳥去謝公行處石苔蒼¶
碧雲暮合天無際回首相思欲斷腸¶
　　　槍竿嶺¶
百折迴岡勢欲迷舉頭山市與雲齊經行絶似江南路¶
落日青林杜宇啼¶
　　　出郭¶
水竹亭池十畆間當時誰似故園閒無端久客章江上¶
却羨孤雲得往還¶
<pb:KR4h0117_WYG_244-18a>¶
　　　題清溪圖¶
溪上桃花山下舟六朝遺事寄東流春風無限闗情處¶
猿鶴依然識舊遊¶
　　　梁山濼次袁伯長韻¶
積水平蕪渺沒間夕陽漁市網如山扁舟却逐孤雲去¶
得似鳬翁照影間¶
帖帖汀荷望眼平㣲風疎雨葉香清令人忽憶西湖曲¶
碧蓋紅粧短棹横¶
<pb:KR4h0117_WYG_244-18b>¶
　　　過廣徳¶
黄塵鞍馬夕陽邊不到桐川十二年萬事只多新白髮¶
虚名何日賦歸田¶
　　　偶成¶
㶑㶑横塘栁四圍雨餘來看綠陰肥燕翎拂處波如縠¶
半幅深紅漾落暉¶
　　　夜况¶
北風塵海萬波回夜半西窗勢欲摧夢覺恍然超色界¶
<pb:KR4h0117_WYG_244-19a>¶
殘燈炯炯妙蓮開¶
　　　池州郡齋除夜寄呈家君¶
郡齋寥落夜無眠紙帳青燈思悄然不是今生惜今夕¶
却緣明日是明年¶
　　　寄友人¶
别日苦多㑹日少平生知已最傷神王郎玉樹東風外¶
只對梅花思若人¶
　　　秋夜¶
<pb:KR4h0117_WYG_244-19b>¶
空牀坐對一燈青手擊蒲團醉欲醒夜半竹風如雨過¶
起看明月步中庭¶
　　　望池州山¶
少年江上一官閒老去重來似夢間欲覔故人行樂處¶
白雲遮盡九華山¶
　　　題趙子昂所畫牧馬圖¶
霧鬛雲鬃出帝閑誰將圖畫落人間奚官飽牧無餘事¶
獨立春風憶華山¶
<pb:KR4h0117_WYG_244-20a>¶
　　　題梅溪深處¶
古寺西邊望眼平人家何處斷橋横東風幾樹溪頭雪¶
獨鶴歸来趂晚晴¶
　　　春早¶
病怯春寒睡起遲雨聲一夜漲清池梅花吹落無人管¶
卻似階前雪舞時¶
　　　謙上人¶
西寺廊深日射塵維摩方丈四無隣㣲風盡捲飛花去¶
<pb:KR4h0117_WYG_244-20b>¶
半敞東窗映綠筠¶
　　　絶句¶
山雨鳴篷雁落沙新寒先到野人家病來誰似愁容痩¶
霜樹蕭疎兩鬢華¶
　　　紡績圖¶
婦姑紡績夜闌時月落車寒手轉遲應愧西隣歌舞散¶
酒酣春夢繞深帷¶
　　附貢師泰¶
<pb:KR4h0117_WYG_244-21a>¶
　　　雜詠¶
疎林收霽靄方池含密隂坐深清晝冷餘花散鳴禽緘¶
情何所寄撫我緑綺琴世無鍾子期誰能復知音曲終¶
一長歎悠悠千載心¶
　　　章華¶
靈王傾國崇臺宇按劍章華昵中土弁裳伏地走諸侯¶
鐘鼓凌空震三楚騁驕不畏伍子謀落成乞與吳兵遊¶
孤舟竟走江上路塊土獨占山中愁十年伯氣終蕭索¶
<pb:KR4h0117_WYG_244-21b>¶
回首華容歸不得飢魂漂泊啼秋煙細腰却舞新王前¶
　　　朝陽¶
神娥縹緲高唐上楚宫樓閣森相向丹楓蒼桂湧孤闕¶
白石清江簇連嶂行雲㝠㝠飛雨寒孤猿咽咽秋花間¶
翠鈿龍駕杳何處斷魂殘夢愁空山㣲臣宋玉誇能賦¶
當日襄王豈真遇千古秋風恨未平高泉飛落三巴怒¶
　　　黄金¶
昭王鋭志移青社築土懸金奉賢者四方劍佩集强燕¶
<pb:KR4h0117_WYG_244-22a>¶
千里風塵馳駿馬郭君自舉先羣豪樂生獨步超凡曹¶
酬恩一雪覇國恥建功並倚雲天高君臣意氣千年少¶
落日荒凉沒秋草黄金買貴滿長安惆悵英雄布衣老¶
　　　望思宫¶
桐人氣迫前星黯思子宫成翠華晚高堂有恨碧草新¶
大野無蹤金犢逺一朝㺯兵兒罪輕百年鍾愛天倫深¶
林園魂魄夜寂寂湖城風雨秋隂隂漢宫樓觀連天起¶
方士秉香召仙鬼望思望思歸不歸茂陵老淚如傾水¶
<pb:KR4h0117_WYG_244-22b>¶
　　　銅雀臺¶
半空高棟翔金雀玉扆繐帷塵漠漠西陵老樹暝色寒¶
長安賤妓春情薄曲終紅袖辭尊前簷傾斷甓飛人間¶
分香老淚恨不滅秋風吹入苔花斑漢家一片當時土¶
肯為奸雄載歌舞銷盡曹瞞萬古魂落日潼河咽寒雨¶
　　　送顧仲莊之海北¶
釣龍臺下與君别萬里東南何日還星斗動搖天在水¶
海門空濶浪如山珊瑚寶樹來三島鸚鵡金籠出八蠻¶
<pb:KR4h0117_WYG_244-23a>¶
簫鼓船回應北上鳯池春早佩珊珊¶
　　　送篤御史¶
萬斛龍驤海上回除書忽報自天來紅蓮日轉神仙幙¶
翠柏霜飛御史臺已喜文章收俊譽還因綱紀得長材¶
風塵滿目難為别且盡江頭酒一杯¶
　　　題張子固所藏鮮于墨蹟¶
一自昭陵藏墨本書名誰復更超羣忽傳河朔專行草¶
不讓吳興變𨽻分黄鵠夜深隨落月白鵞秋冷化孤雲¶
<pb:KR4h0117_WYG_244-23b>¶
風流賴有張公子雪繭封題比右軍¶
　　　題二馬圖¶
鐵塚騧連錢驄何年墮影江水中蒲梢西來八尺龍天¶
閑十二為爾空五花雲錦吹東風¶
　　附貢性之¶
　　　西湖燕集分韻得南字¶
我志在丘壑野性夙所躭今晨適休暇樂此風日堪而¶
我二三友濟濟皆儒簪扶攜眺西郊到處窮幽探湖光¶
<pb:KR4h0117_WYG_244-24a>¶
淨澄練山色浮晴嵐林木葉已脫梅花蘂猶緘言瞻和¶
靖祠芳草埋空函載登岳王墓老樹雲相參眼明三竺¶
國金碧眩精藍商歌起樵牧淸梵來瞿曇方將履夷曠¶
尋復躡巉巖去去不知逺落日山腳含美人具清讌畫¶
舫如雲龕浮游六橋間水天遙共涵¶
　　　賦得蛾眉亭送胡長史粹中之楚¶
雙蛾横翠黛孤亭枕江流伊人適行邁於焉拽蘭舟山¶
空夕煙歛月白水光浮永懐謫仙人浩歌動清秋風景¶
<pb:KR4h0117_WYG_244-24b>¶
詎不美公程靡遲留明發指武昌千里路悠悠言從夏¶
口驛遄經鸚鵡洲王國寔重鎮屹然居上游皇圖永萬¶
古輔翊在謀猷兹行亦已壯毋使増離憂¶
　　　清江圖¶
江驛背孤城江流遶舍清露枰松下奕驛騎栁邊行帆¶
落晴窗影鐘傳雨寺聲堆床餘簡帙列坐總耆英燕語¶
能留客鷗馴解結盟詩郵趨堠吏衙鼓集闗兵薄俸樽¶
仍滿新知葢屢傾不才翻自愧何以答深情¶
<pb:KR4h0117_WYG_244-25a>¶
　　　題畫山水¶
山水東南勝遊遨嵗月遷登高頻折屐載月屢移船鏡¶
水荷花裏秦雲嶺樹邊猿偷霜果下鹿借石牀眠野趣¶
閒誰適詩懐靜自便洞深通窈窕澗曲寫之𤣥采藥時¶
逢虎看棋或遇仙僧留題竹字鶴避煮茶煙捷徑惟増¶
愧移文只浪傳種桃春萬樹别有武陵天¶
　　　題畫蘭竹¶
幽蘭産空谷無人春自芳綠竹生石間節操凝冰霜樂¶
<pb:KR4h0117_WYG_244-25b>¶
此琴中調寘彼君子堂氣與質隨化歳晚同馨香采之¶
可紉佩不采蘭何傷¶
　　　題畫¶
㣲雨歇清晝輕雲散薄隂人家隔西崦僧舍傍東林樵¶
漁斷行屨山水空遺音軒冕詎不貴遊塵如海深披圖¶
欲懐歸何以諧夙心¶
　　　牧牛圖¶
溪童飲牛渡溪水牛遇水深行復止人知水深牛不行¶
<pb:KR4h0117_WYG_244-26a>¶
誰識回頭顧其子桃林之野春雨晴燒痕囘綠春草青¶
太守勸農當二月土膏肥暖牛可耕邯鄲城頭征戰息¶
寗戚徒勞吟白石一聲笛裏太平歌牛背溪童自朝夕¶
　　　唐馬圖¶
開元天廄多良馬四十萬匹皆龍駒奚官牽出立仙仗¶
箇箇五花雲錦如許教蒭粟官家給餵飼何曽敢相失¶
花邊栁下恣長鳴不比駑駘甘伏櫪太平天子無戰爭¶
四海久矣風塵清青絲絡頭玉為轡看花不出長安城¶
<pb:KR4h0117_WYG_244-26b>¶
世間豈無千里足往往徒遭奴𨽻辱如何獨領鳯池春¶
慎勿從人厭羈束¶
　　　宫梅圖¶
璚樓夜寒銀漏澀滿地霜華月光白翠禽啼斷夢中魂¶
窈窕虛窗碧紗隔千門深鎖含章宫未許人間識春色¶
只愁笛裏曲聲哀零落香鈿㸃粧額¶
　　　林壑深秀為鄧宗經賦¶
芙蓉城郭自天成長日開軒看雨晴飛瀑曉翻千嶂雪¶
<pb:KR4h0117_WYG_244-27a>¶
驚濤秋湧萬松聲雙雙去鳥風中度一一遊人畫裏行¶
濟世功成許歸隠肯教林壑負深盟¶
　　　登越王臺次任一初韻¶
芙蓉城郭自天開形勢盤囘亦壯哉風作鳴潮吹雨散¶
山如走馬渡江來王圖霸業今何在越寺吳宫莫漫哀¶
此日明年各何處更須扶醉一登臺¶
　　　清燕堂¶
江山深處畫堂深朋宴曽聞屢盍簮弈世衣冠惟望族¶
<pb:KR4h0117_WYG_244-27b>¶
百年桑梓尚喬林珠簾捲雨聽春晝寶鴨含煙散夕隂¶
我亦有懐同笑語圖書堆裏坐鳴琴¶
　　　送别¶
江上船開起棹歌離愁無奈故人何桃花流水春三月¶
楊栁東風雨一簑送别轉嗟形影獨相思從此夢魂多¶
到時定有平淮䇿勲業終歸馬伏波¶
　　　送陸景宣靖州從軍¶
蠻荒溪洞極邊頭仗劒從軍憶壯遊楊栁春風千部落¶
<pb:KR4h0117_WYG_244-28a>¶
旌旗曉日萬貔貅路經彭蠡洲前過江自巴州峽外流¶
早報達人歸聖化貂蟬從古出兠鍪¶
　　　送戴伯貞簡校還廣西¶
桂江煙水接瀟湘逐客歸來道路長巻裏謾多新製作¶
篋中猶是舊衣裳逢人且説身如夢老我相看鬢已霜¶
此去莫教音問隔雁飛今喜過衡陽¶
　　　水竹軒¶
萬竹瀟瀟水遶門九街車馬自晨昬晴天波影搖窗戸¶
<pb:KR4h0117_WYG_244-28b>¶
靜夜秋聲入夢魂曽為故人頻下榻每因佳客屢開樽¶
百年清致今猶昔春雨深深長子孫¶
　　　城南耕隠¶
愛爾城南隠者居春田遶屋總膏腴兒孫候暖晨驅犢¶
燈火分凉夜校書入社有懐占樂嵗趨朝無夢候公車¶
相逢自歎飄零久投老歸來愧不如¶
　　　次萍居留别韻¶
且勿長亭折栁枝離筵已判酒如池因思㑹面難期處¶
<pb:KR4h0117_WYG_244-29a>¶
直使銜杯到醉時檣燕留人雙上下㟁花迎客半低垂¶
計程明日毗陵道吟寄新詩欲倩誰¶
　　　贈肖山劉縣丞¶
野夫于世久無聞出郭欣逢父老論何事一從君作縣¶
催租不識吏敲門夜燈機杼聲連屋春雨桑麻綠徧村¶
他日循良應有傳肯將名節讓劉昆¶
　　　有懐夏文度文表昆仲¶
珍簟生凉簇浪紋寶爐香煖散晴薫葛巾白苧消三伏¶
<pb:KR4h0117_WYG_244-29b>¶
繭紙烏絲冩八分文字勇追韓吏部詩才清逼鮑參軍¶
眼中年少多如許獨爾風流莫與羣¶
　　　題畫¶
樓倚溪頭水溪環竹外山扁舟垂釣者相對白鷗間¶
　　　春山煙雨¶
栁帶輕煙淡淡花含宿雨深深魚樂新添曉漲烏啼越¶
覺春陰¶
　　　題畫扇¶
<pb:KR4h0117_WYG_244-30a>¶
三間兩間茅屋五里十里松聲如此山中景色何時共¶
我同行¶
　　　東坡竹¶
玉堂罷值獨歸遲墨瀋將秋入硯池坐到夜深清不寐¶
鎖窗凉影碧參差¶
　　　畫馬¶
天閑牽出許奚官飲罷春流未解鞍記得曽陪仙仗立¶
五雲深處隔花看¶
<pb:KR4h0117_WYG_244-30b>¶
　　　觀畫¶
滚滚長江入窈㝠越山無數隔江青一雙白鳥誰驚起¶
衝破蒼烟下别汀¶
　　　題畫竹¶
鷓鴣啼斷水龍吟舟過湘江夜雨深清思滿懐無著處¶
閒將墨沼寫秋隂¶
　　　釣魚圖¶
賀監湖頭秋水清越王臺上秋月明偶因把釣忘歸去¶
<pb:KR4h0117_WYG_244-31a>¶
不是來沽隱士名¶
　　　畫蘭¶
林下佳人迥不常倚風無語淡生香憑誰寫作靈均賦¶
為爾招魂到楚湘¶
　　　蘭竹¶
翠鸞飛下尾毿毿怪石巉巗倚碧潭一路鷓鴣啼不斷¶
行人揮淚濕征衫¶
　　　題畫¶
<pb:KR4h0117_WYG_244-31b>¶
擾擾黄塵沒馬鞍幾人消得此中閒綠隂清畫深如水¶
飽看溪南雨後山¶
　¶
　¶
　¶
　¶
　¶
　石倉歴代詩選巻二百四十四¶
