# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:18.750052
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三百六十五
<pb:KR4h0117_WYG_365-1a>¶
欽定四庫全書¶
　石倉歴代詩選巻三百六十五¶
　　　　　　　　　　　　明　曹學佺　編¶
　明詩初集八十五¶
　　張無為(龍虎山人天師/四十三代孫)¶
　　　次韻蘇素菴先生雜詩¶
微月生東海明河澹疎星露華集灌木衰草隂蛩鳴虚¶
襟坐長夜撫慨攄餘情萬有等埃腐云胡勞死生悲懽¶
<pb:KR4h0117_WYG_365-1b>¶
偶大夢歳月徒斯征感此奚足歎百年同醉醒¶
　　　次韻蘇素菴先生詠古¶
先主志復漢屈身知下士卓哉卧龍君功烈昭文史圖¶
略過孫曹桑田足資已凛凛出師言忠貞見生死¶
　　　過錢塘¶
越上曽遊地年深感寂寥山光隨浦盡海色共天遥古¶
刹藏秋樹寒江送暮潮故人渾不見愁緒酒難消¶
　　　山莊留别滕用衡王汝玉¶
<pb:KR4h0117_WYG_365-2a>¶
憶昨京華歎轉蓬山莊相訪水雲通杯前秋葉鳬鷖渚¶
橋外霜梧鸛鶴風城郭凋零無謝朓詩書博雅有王充¶
萍蹤况復分南北湖上離情滿目中¶
　　　題徂徠秀色松¶
虎頭白首乆云别愛此百尺真蒼虬煙濤洶湧度靈籟¶
月影微茫吹素秋廟堂豈乏梁棟用丘壑只應氷雪留¶
空山使我増太息畢宏韋偃今誰流¶
　　　春曉¶
<pb:KR4h0117_WYG_365-2b>¶
弱柳揺煙落絮輕緑隂初長小池平杜鵑啼處催春急¶
不是東風太薄情¶
　　周思得(字養真錢塘人歴/事五朝夀算極多)¶
　　　黙齋¶
化機無停運四序迭推遷萬彚遂生育彼蒼乃黙然嗟¶
君禀至性頴悟探幽𤣥遺榮猶脱屣九還得真傳一室¶
人罕至雙砌緑苔縁虚庭松子落簾隙蛛絲懸幽蘭媚¶
深谷明珠潛九淵更當究𤣥微拂袖凌紫煙¶
<pb:KR4h0117_WYG_365-3a>¶
　　　叱虎¶
西塞山前日將暮剪尾咆哮正當路腥風一陣心膽怖¶
眼中寧有狐與兎雙瞳照人驚電飛磨牙吮齒生寒威¶
當年褒鄂氣如爾爾獨啖人何所為¶
　　　夢遊仙洞¶
石磴盤雲曲曲迴洞門髙下碧桃開琪花瑶草連溪澗¶
不見仙人跨鶴來¶
　　　其二¶
<pb:KR4h0117_WYG_365-3b>¶
雲樹蒼茫月正明座中還遇董雙成玉簫吹罷桃花落¶
猶記霓裳譜曲聲¶
　　　其三¶
仙人醉卧碧嵓秋白日倒掛嵓西頭猛虎一聲驚不醒¶
西風吹夢落瀛洲¶
　　張全一(號三丰/寳雞人)¶
　　　楊州瓊花¶
瓊枝玉樹識仙家未信人間有此花清致不沾凡雨露¶
<pb:KR4h0117_WYG_365-4a>¶
髙標猶帶古煙霞厯年既乆何曽老舉世無雙莫漫誇¶
便欲載回天上去還從博望借靈槎¶
　　胡濙¶
　　　訪張三丰至祥符寺見留題¶
交情乆已念離羣獨向山中禮白雲龍送雨來留客住¶
鹿銜花至與僧分疎星出竹昏時見流水鳴渠静後聞¶
却意故人知此隠題詩誰似鮑參軍¶
　　鄧羽(南海人武當道/士前青陽縣令)¶
<pb:KR4h0117_WYG_365-4b>¶
　　　暢情¶
花無長在樹人無長在世有花須當賞有酒須當醉秋¶
霜上鬢來春風吹不去¶
　　　寫懐¶
道人不作槐根夢一片虚頑太古心無雪可催蒼檜老¶
有家原住白雲深山頭月落虎長嘯海面風生龍自吟¶
世上何人窺此意野花啼鳥是知音¶
　　章志宗(字清源號逍/遥習五雷法)¶
<pb:KR4h0117_WYG_365-5a>¶
　　　山居¶
人市事何雜山居日倍長柴門無過客花草自生香¶
　　　詠杖頭童子¶
出入不離手行蔵頼爾扶莫辭行路逺應念老人孤下¶
水測深淺探朋窺有無待㸔仙詔下攜汝上清都¶
　　　夀蔵¶
尋得佳山水窮年得所依鑿苔開塜塔種樹作簾幃莫¶
訝滕公喜休教莊老譏他年仙化去還有鶴飛歸¶
<pb:KR4h0117_WYG_365-5b>¶
　　　林泉¶
一炷清香一巻經琳琅振響徹雲扄仙人跨鶴凌風下¶
玉笛雙吹入紫庭¶
　　　山中秋日¶
山中秋日冷蕭蕭一谷寒雲伴寂寥黄菊傲霜花半老¶
緑荷翻雨葉將彫煙霞遁迹規模小鉛汞還丹嵗月遥¶
試向西皇問消息青天端不負窮樵¶
　　　應世¶
<pb:KR4h0117_WYG_365-6a>¶
新營茅屋兩三間不着丹青也好㸔翠竹黄花閒裏翫¶
髙山流水静中彈幾回大醉非干酒一任閒眠總是丹¶
萬慮不侵心自樂數聲啼鳥韻林端¶
　　　夜坐¶
牕間獨坐意翛翛一盞寒燈伴寂寥風是故人能自至¶
月為佳客不須邀金甌泛酒飄春霧石鼎烹茶響夜潮¶
千巻蘂珠閒誦罷紛紛鸞鶴下青霄¶
　　　林泉髙興¶
<pb:KR4h0117_WYG_365-6b>¶
山中無事日如年物外家風别一天嘉樹飄香來石几¶
竒花弄影拂香筵呼童汲水烹新茗與客吟詩改舊聨¶
滿目縱横皆自得㸔雲閒對落花眠¶
　　　至人¶
至人尚髙㓗不為名利關開廬卧白雲把酒對南山南¶
山青崒嵂流水聲潺湲泠然清我心我心今正閒但得¶
心中好何妨頭上斑¶
　　　不言錢¶
<pb:KR4h0117_WYG_365-7a>¶
阮籍性嗜酒&KR0286;康不言錢二公生頗異誰云賢不賢我¶
無嗣宗才亦無夷甫權懶向陌中走秪愛山中眠釀泉¶
成美酒作詩成長篇求道心是道脩仙身是仙不蘄皇¶
命召須待玉音宣何時出世間騎鶴上青天¶
　　　春晝¶
刺桐花開春晝長粉蝶雙飛過短墻萬彚喧囂誰張主¶
布谷催耕春正忙黄鸝啼散暮天碧白鳥㸃破春山蒼¶
三春可景好人意安得長䋲繫太陽大哉化工陶萬物¶
<pb:KR4h0117_WYG_365-7b>¶
蠢動臭腐皆生光人生有如石中火隨生隨滅何遑遑¶
細推物理探元化日向東風吹幾場¶
　　　四皓奕棊圖¶
何事山中閒奕棊顔如丹渥鬢如絲不將白眼㸔浮世¶
且向山中歌紫芝歌紫芝心蕩蕩嬴秦殘忍知不知若¶
無張子房安肯出彤墀羽翼太子難動移雖有繒繳將¶
安施扶弱安劉今幾時畫中見之恍在斯問之不答亦¶
不顧妙算還他一着竒¶
<pb:KR4h0117_WYG_365-8a>¶
　　　示邀飲者¶
一日清閒一日仙本圖將息養殘年鄙夫不觧神仙意¶
往往催人上酒筵¶
　　　落花¶
庭前俄見衆花開陣陣飄香入座來何事東風太無藉¶
紛紛吹落滿蒼苔¶
　　盧大雅(亦龍虎/山人)¶
　　　題錢塘勝覽圖¶
<pb:KR4h0117_WYG_365-8b>¶
南渡衣冠委草萊危亭髙處海門開雲霞都邑雄中國¶
月露軒牕逼上台春夢已隨流水去寒潮空領夕陽來¶
小樓題畫因惆悵豈獨昆明有刼灰¶
　　　舟中寄張外史¶
棹郎催踏春溪舫阻我辭君散木亭江水未應春去漲¶
郷山偏向别時青煙波釣艇新衝雨河漢仙槎舊犯星¶
輸與仙都吉居士一簾山雨聴鵞經¶
　　　頂山¶
<pb:KR4h0117_WYG_365-9a>¶
路轉青楓逕泉通古石橋規模靈隠小景像上方遥書¶
壁藤牽袂尋源草没鏕毎懐登覽日東海暮生潮¶
　　　子游舊宅¶
列國雄吞際人材北學難凄凉吴邑里惆悵魯衣冠舊¶
宅歸蓬顆新祠倚杏壇一橋通夾巷蔽井樹隂寒¶
　　　追哭張伯雨外史¶
身似浮雲年在吴玉鈎橋外是西湖花前微雨白鵞帖¶
樓上好風金鴨爐李泌只宜留北闕劉郎那得老𤣥都¶
<pb:KR4h0117_WYG_365-9b>¶
人情翻似東流水洗出青天一鳥孤¶
　　　姑蘇懐古¶
胥目懸門烏喙過至今哀怨入吴歌山河不為興亡改¶
城社其如感慨何廢苑春深芳草滿荒臺秋盡夕陽多¶
醉來一覺扁舟夢也勝豪華逐逝波¶
　　　挽鐵崖先生¶
玉笙聲㫁泣龍君撼樹蚍蜉謾作羣一代春秋尊正統¶
兩朝冠冕在斯文他年有約尋圓澤後世何人識子雲¶
<pb:KR4h0117_WYG_365-10a>¶
舊業門生今幾在下車空拜馬陵墳¶
　　　答王叔潤¶
天禄然藜嬾校經扁舟隨處入鷗汀西風舉扇無王導¶
東海移家有管寧溪雨初晴雲更白湖霜未落草猶青¶
客樓寂寞江天外幾度遥瞻處士星¶
　¶
　¶
　¶
<pb:KR4h0117_WYG_365-10b>¶
　¶
　¶
　¶
　¶
　¶
　¶
　¶
　石倉厯代詩選巻三百六十五¶
