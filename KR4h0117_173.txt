# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:13.270711
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百七十三
<pb:KR4h0117_WYG_173-1a>¶
欽定四庫全書¶
　石倉歴代詩選卷一百七十三¶
　　　　　　　　　　　　明　曹學佺　編¶
　宋詩五十¶
　　汪藻¶
　　　桃源行¶
祖龍門外神傳壁方士猶言仙可得東行欲與羡門親¶
咫尺蓬萊滄海隔那知平地有青春只屬尋常避世人¶
<pb:KR4h0117_WYG_173-1b>¶
闗中日月空萬古花下山川長一身中原别後無消息¶
聞説邊塵因感昔誰敎晉鼎判東西却愧秦城限南北¶
人間萬事愈可憐此地當時亦偶然何事區區漢天子¶
種桃辛苦望長年¶
　　　過吳明叟新居¶
誰開大屋沈沈者門外垂楊拂車馬主人四十持節歸¶
髙卧綠隂啼鳥下㝠㝠一徑傍花入忽有清池照深夏¶
魚吹落日知鏡浄荷受微風看珠㵼夫君少多湖海氣¶
<pb:KR4h0117_WYG_173-2a>¶
欲騁驊騮無地跨故將能事驚世人坐向雲端差萬瓦¶
稍培幽桂出窓前時放青山來竹罅人言此興極不淺¶
天遣公忙那肯赦要須便作輞川圖他日思歸聊對畵¶
　　　同張昌時宿高明寺¶
幽卧不知覺窓懸寒日初矧伊夜來雨谿聲到吾廬故¶
人挽我出忽枉天際書躋險敢自休青山轉籃輿相逢¶
竹間寺共擷園中蔬殘僧誰在亾奄忽十載餘茗果話¶
疇昔新晴報鐘魚東雷亦巳鳴百草苕頴舒柰何與之¶
<pb:KR4h0117_WYG_173-2b>¶
子齒髮日夜踈眷此不能發牽衣更踟蹰明朝各囬首¶
世事將焉如¶
　　　次郵軍¶
小雨静林麓鵓鳩相應鳴移舟漾清淺薄晩荷氣生歸¶
鳥盡雙去潛魚時一驚菰蒲若無人𣺌𣺌炊烟横艇子¶
檝迎我擕魚薦南烹月出殊未髙踈林隱微明依沒㑹¶
有處斗掛天邊城¶
　　　阻風雨辟邪渡寄王仲成¶
<pb:KR4h0117_WYG_173-3a>¶
渡頭急雨鳴森木木杪顛風飛大屋沒腰寒水稻生芽¶
蒲眼青泥車折軸山行值雨舟值風窮愁日日煩天公¶
不如歸卧澗壑底世事不埽春烟空别君兩年重此别¶
喜君胸次渾氷雪擬將身作賈胡留無奈事如空鳥㓕¶
挽我不囬君怒嗔交情把握轉清新相隨百里還相見¶
只有西山似故人¶
　　　避地函亭野步¶
今日幸無雨天空出遙岑行行不知疲遂至春江潯汲¶
<pb:KR4h0117_WYG_173-3b>¶
路轉籬落人家在桑隂平疇漲清波隴麥如人深溝畎¶
戯鳬鶩新蒲映浮沈我生本樵漁對此諧初心風物豈¶
不好悲來自難任邊塵暗中原四海如驚禽黄屋狩萬¶
里兩宫隔辰參龍移螻螘窺月晦蟾蜍侵宇宙有傾覆¶
兹游豈嶇&KR0706;銷憂頼濁醪太息誰能斟¶
　　　庚午嵗屛居零陵七月二十日以門揜候虫秋¶
　　　　為韻賦五首¶
幽人獨夜時潮落西川根渡口櫓聲急一江烟雨昏城¶
<pb:KR4h0117_WYG_173-4a>¶
頭短長更不&KR0304;聽譙門趺坐數千息焚香待朝暾¶
　　　右一¶
暑退潦亦收瀟湘净如染時觀自跳魚衝破青琬琰纎¶
纎初弦月不受薄雲揜近村應漸寒已有鴉數㸃¶
　　　右二¶
人生幾聰明日夜隙駒驟纔經花信風又過麥秋候吾¶
非金石堅與世相邂逅胡為聞鐘鳴更歴路傍堠¶
　　　右三¶
<pb:KR4h0117_WYG_173-4b>¶
家山在何許渺渺彭蠡東人來數月程衣敝補道中昨¶
宵青燈花似墜釵頭虫兒女饑沈緜嵗晩書未通¶
　　　右四¶
人言間濶者一日如三秋孤臣昔放逐七見寒暑周早¶
洿高門地姓名記前旒如何天雞星不照湘南州¶
　　　右五¶
　　　次韻向君愛感秋二首¶
且欲相隨苜蓿盤不須多問沭猴冠菊花有意浮杯酒¶
<pb:KR4h0117_WYG_173-5a>¶
桐葉無聲下井欄干里江山漁笛晩十年燈火客氊寒¶
男兒幾許功名事華髮催人不少寛¶
向侯拄笏意千里肯為俗彈頭上冠何時盛之青𤨏闥¶
妙語付以烏絲欄日邊人去鴈行斷江上秋高楓葉寒¶
向來叔度儻公是一見使我窮愁寛¶
　　　晩發吴城山¶
風埽陽侯雪陣平雨催摩詰畫圖成氣吞浦溆重林盡¶
秋著江湖去鳥明厚祿故人無一字長年三老伴餘生¶
<pb:KR4h0117_WYG_173-5b>¶
㑹湏滿意開懐抱到眼廬山不世情¶
　　　過臨平¶
一别九宵路風烟長滿衣已成身老大無復世輕肥天¶
濶鳥雙下山寒人獨歸曉來何似雨春水半巖扉¶
　　　其二¶
睡起凉生㟁鈎簾坐小窗麥風能起柁梅雨不鳴江徃¶
事心長折歸途影自雙依然蒲柳地不待早秋降¶
　　　書寧州驛壁¶
<pb:KR4h0117_WYG_173-6a>¶
過眼空花一餉休生狂猶得佐名州雖遭瀧吏嗤韓子¶
却喜溪神識栁侯盡日野田行䆉稏有時雲嶠聽鈎輈¶
㑹將新濯滄浪足踏遍千巖萬壑秋¶
　　　宿酇侯鎮¶
當時踏月此長亭髪似河堤栁色青今日重泉堤樹老¶
一簮華髮戴寒星¶
微凉初破候蟲秋露草螢光巳不流搔首與誰論徃事¶
星河無語下城頭¶
<pb:KR4h0117_WYG_173-6b>¶
　　　龜山上方¶
度險逢幽處憑誰冩壯懐連甍棲絶壁孤塔表長淮地¶
本吴楓接山今禹績皆潮聲從殷寺竹影自翻堦木杪¶
朱欄出城坳雪浪埋乾坤迷往渚霧雨泄隂崖丹葉經¶
寒痩蒼洲向晩佳魚龍宵聽唄猿鳥晝窺齋月滿璸珠¶
實霜清磬石諧僧盂收栢子樵徑埽松釵左䆠書無鴈¶
南烹菜有鮭風烟欺短髮雲水信殘骸竟作何鄉老虚¶
慚素尚乖江湖今在眼歸合辦青鞋¶
<pb:KR4h0117_WYG_173-7a>¶
　　　醉别季高侍郎¶
疇昔追隨翰墨場功名今日愧劉郎英姿合上凌烟閣¶
巧譖曾遭偃月堂雙槳又乗清夜去一樽聊發少年狂¶
歸來却共燈花語騎省看成滿鏡霜¶
　　　漫興¶
晨起翛然曵杖行一簾踈雨作秋清老來嵗月能多少¶
看得栽花結子成¶
燕子年年入戸飛向人無是亦無非來春强健還相見¶
<pb:KR4h0117_WYG_173-7b>¶
送汝將雛幾度歸¶
　　　北窻¶
睡起無一事怡然盼庭柯綠隂㣲缺處最得凉颸多¶
　　　已酉亂後寄常州使君侄¶
汾水遊仍逺瑤池宴未歸航遷新廟主矢及近臣衣胡¶
馬窺天塹邊烽斷日畿百年還海地囬首復成非¶
　　　古鏡行¶
我有辟邪鏡得之咸陽宫其隂為天池一毋將九龍旁¶
<pb:KR4h0117_WYG_173-8a>¶
書負圖字土蝕如旋蟲緘以駁鷄珍妙極倕之工請言¶
照逺近十里秋毫空豈不鑒脂澤所貴肝膽通問誰為¶
此噐太古非人功客聞重歎息意欲窺靈蹤髙臺不辭¶
倚恐客難稱容繩窮匣半啟四室來悲風日車當晝留¶
羞澁如頑銅森然髮上指凛若臨霜鋒我還撫客手此¶
豈世寳同揮淚兩無言掩鏡鞶囊中¶
　　　蔡天任韻¶
修廊過午夕隂合蝴蝶滿庭春草長呼兒更捲簾數尺¶
<pb:KR4h0117_WYG_173-8b>¶
要放晩晴升屋梁¶
　　右浮溪文粹若干篇宋顯謨閣學士汪彦章所作¶
　　彦章婺源人卜居陽羡仍以故居浮溪為號平生¶
　　著述甚富尤長于四六行世有浮溪集六十巻此¶
　　特選其膾炙人口者耳南渡中興軍國多難彦章¶
　　初拜掖垣掌内制大典冊多出其手當時徳音所¶
　　被讀者悽憤興感以比陸敬輿後生言者指為京¶
　　黻黨一斥不復起惜哉續言行錄列之名臣良有¶
<pb:KR4h0117_WYG_173-9a>¶
　　見云¶
　¶
　¶
　¶
　¶
　¶
　¶
　¶
<pb:KR4h0117_WYG_173-9b>¶
　¶
　¶
　¶
　¶
　¶
　¶
　¶
　石倉歴代詩選巻一百七十三¶
