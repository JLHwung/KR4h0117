# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:20.689348
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百二十二
<pb:KR4h0117_WYG_422-1a>¶
欽定四庫全書¶
　石倉歴代詩選巻四百二十二¶
　　　　　　　　　　　　明　曹學佺　編¶
　明詩次集五十六¶
　　林廷選¶
　　　庚子秋予将赴春官友人王朝紀出扇間梅索¶
　　　　題賦以寓别¶
江南佳實登廟廊托根暫向李桃場包涵元氣百萬斛¶
<pb:KR4h0117_WYG_422-1b>¶
散作大地先春香徃時卧雪篷窗底踈影横斜上窗紙¶
開窗疑是故人來相思咫尺如千里一枝曾寄重南金¶
相期不改嵗寒心朅來披拂丹霄路倍憶清標與神遇¶
山林聚首重有期人意花香只如故樽酒花前慰别情¶
翠禽聲底月三更長安春物遥相待預訂星溪鷗鷺盟¶
　　　長安歩月歌柬同年郭仲升暨林利用利芳昆¶
　　　　仲¶
辛丑孟秋望前日滛雨開晴月初出玉堂公子難弟兄¶
<pb:KR4h0117_WYG_422-2a>¶
見月呼邀話鄉邑郭君有道况同年相逢逸氣俱飄然¶
劇談愛月不忍散褰衣步近龍樓前龍樓倚空全受月¶
十二雲梯髙突兀散影長安白玉街流輝漢代黄金闕¶
俄聞玉漏傳初箭宫栁梢頭月行漸秋風次第折天香¶
嫦娥猶識書生靣相隨遲遲如有情壮心對影還自驚¶
去秋見月閩山下今宵見月長安城浮生安得長相遇¶
惟有月明一寰宇他年宦轍各東西見月還思舊遊處¶
　　　送寅長劉汝玉器子景還家¶
<pb:KR4h0117_WYG_422-2b>¶
畫舫超宗别黄堂謝鳳愁幾年孫戸閉一旦曾宫遊棘¶
寺乘龍日京闈擢桂秋㨗音須早寄天濶雁悠悠¶
　　　除夕寫懐呈邵鍚之通守¶
吏散黄堂静惟聞爆竹聲一宵寅夘嵗兩地别離情懶¶
怕官常責貧添夢寐清壯吟悲徃事知已費推𢋫¶
　　　呉江舟中述懐¶
放櫂入呉江瞻雲思欲狂親闈䨇雪鬢宦海一風檣理¶
郡知無術憂民若有傷微吟笑今古漁唱起滄浪¶
<pb:KR4h0117_WYG_422-3a>¶
　　　舟次錢塘寫懐¶
高堂違色養薄宦滯功名幾載歸閩夢今朝到越程山¶
環晴見喜濤怒夜聞驚此際倚閭望應思中路征¶
　　　哭表兄鄭孔善¶
未獻河東賦先為泉下行事姑如奉母養弟莫過兄聞¶
訃千山隔招魂萬古情空階明月夜疑聽誦詩聲¶
　　　憩袁州宣風鎮公館¶
孤館萍鄉路寥寥稱客情鳥聲喧日午山色蕩春晴不¶
<pb:KR4h0117_WYG_422-3b>¶
飲愁偏積無言意自生西巡尚千里極目瘴煙清¶
　　　别李伯越二首¶
㑹靣悲分手𤓰期瞬息過一宵增感慨萬事已蹉蛇極¶
目懸秦望長吟入楚歌太微精曜在長燭桂山蘿¶
逆境安身藥榮名賈祻媒君恩深雨露吾道有薹萊洗¶
耳空明洞披襟獨秀臺桂枝深出地何處不掄才(是秋/子在)¶
(廣西/應試)¶
　　　休衙口占¶
<pb:KR4h0117_WYG_422-4a>¶
觀察承宣重非才屢拜加四年三易省十夢九歸家丹¶
筆生心火清霜㸃鬢華休衙看明月初上紫薇花¶
　　　尚逹齋招飲狀元峰¶
一望窮千里髙登鼇頂峰海門東際濶山勢北來重雞¶
犬蓬瀛近煙霞梵刹逄出雲紅日在老眼更從容¶
　　　過仙霞關柬林應瑞同行八韻¶
何年窮地軸此路接天梯南北江湖逺髙深象緯齊雲¶
腥龍出洞苔破鹿行谿野渡無人間荒林有鳥啼杏花¶
<pb:KR4h0117_WYG_422-4b>¶
村不見茅店月空棲午憩臨飛瀑宵征聽早雞帝閽塵¶
外杳鄉國望中迷一笑逄知巳風煙謾品題¶
　　　對策¶
衮冕臨軒物象熈周家多士集彤墀才非賈誼寧須哭¶
直似劉蕡亦受知天䘵雲煙浮筆硯蓬萊日月麗旌旗¶
敢云身在層霄上㤀却燈窗昔下帷¶
　　　桂林行臺四山皆几席間清竒峭㧞名重天下誠不誣¶
　　　　也民事多艱不遂登眺𤓰期得代對景惘然¶
<pb:KR4h0117_WYG_422-5a>¶
桂山竒峭世間無日日當窗見畵圖排去離愁㤀嵗月¶
助來吟興徧江湖空嵒花木青黄間疊石莓苔紫翠腴¶
也被山靈嘲我俗寧拚半晝狎樵夫¶
　　　賜宴¶
詔下蓬萊第一宫瓊林與宴九州同入脣醴酒流霞紫¶
壓㡌宫花借杏紅自是明良千載遇勿虗圖報寸心忠¶
醉歸還向長安道燈火笙歌玉駱驄¶
　　　延平别葉廷璽兼呈張伯章黄守正時同年同¶
<pb:KR4h0117_WYG_422-5b>¶
　　　　外補伯章南海守正揭陽廷璽高安予則高¶
　　　　安也¶
宦遊南北歎飄蓬囘首君門亦幾重勝㑹瓊林三日宴¶
離愁劒浦五更鐘子慚處㫁非蘇頌子去循良繼曾恭¶
臺諫于今多外補暫時分手復相從¶
　　　送常山尹余宗美考績之行¶
夫子襟懐瑩雪霜洵宜政事與文章鳴琴已恊陽春調¶
飛舄行依日月光花縣民思今召父杏園人識舊仙郎¶
<pb:KR4h0117_WYG_422-6a>¶
朝陽正爾梧桐盛枳棘焉能滯鳯皇¶
　　　北上期秀水不至¶
聞君行斾住蘇臺我亦楓橋祖帳開秋色滿江將我去¶
煙波何地覓君來湖山孤負詩千首風月深憐酒一杯¶
欲待仙舟話疇昔雲泥隔靣不勝哀¶
　　　詠金山寺¶
天塹中分十里流僧房長挹海門秋無人不道金山好¶
有客重畱玉帯不龍出曉堂雲未散蜃沈香壑氣常浮¶
<pb:KR4h0117_WYG_422-6b>¶
題詩先付中泠水待我登臨酌滿甌¶
　　　進表朝下口占用李卲伯贈行韻¶
江湖三載憶長安此日應憐㑹遇難玉帛萬方朝闕下¶
紫微中夜現雲端歡呼壽祝乾坤久錫賚恩涵雨露寛¶
歸到掖門煙樹裏乳鴉啼斷曉霜寒¶
　　　用前韻送秋官林待用謫滇南¶
緘黙場中獨犯顔滇池萬里肯辭難雷州司戸嘲誇大¶
潮郡昌黎學挽瀾觸目炎凉隨地遣到頭夷險且懐寛¶
<pb:KR4h0117_WYG_422-7a>¶
碧桃紅杏沾天日松栢風光耐嵗寒¶
　　　遊金山寺不果¶
幾度經過憶勝遊風波世事阻扁舟山當下上江心處¶
水望東南天盡頭玉鏡臺前看寳䯻芙蓉葉下卧龍虬¶
昨宵夢得麻姑信海外于今只九洲¶
　　　寓武進呈二教陳孟廣先軰¶
鵬摶早擊海門秋偶失東隅志未休傾盖滿斟燕市酒¶
之官同買潞河舟江山得句時賡唱雪水烹茶日獻酬¶
<pb:KR4h0117_WYG_422-7b>¶
此别悠悠已三載相逢不覺話綢繆¶
　　　賡嘉定二教林克清見寄¶
光華上國展初觀野水晴山柰别難宦海偏逢鄉曲好¶
黄堂祗似泮宮寒詩將寫景腸猶澀酒欲開懐量未寛¶
一嵗相過無兩度清風明月付誰看¶
　　　寄杭州别駕卲錫之¶
萍梗相逢聚一堂清忠相許鬢毛蒼仙舟待醉梅江月¶
驛騎常馳荻渡霜曾學少年忘戲謔誰知中路轉參啇¶
<pb:KR4h0117_WYG_422-8a>¶
贈行愧乏陽關曲越水呉山思𣺌茫¶
　　　迎養¶
慈親六十八春秋三載堂前只夢遊瞻舎孤雲常在目¶
懷兒白雪易盈頭小孫可伴板輿戲薄俸聊充菽水羞¶
閩海呉江天咫尺東風期買芋原舟¶
　　　以公事之京口周李二同寅逺餞¶
京口姑蘇不日程畵船湘席欵離情謾驚異客如萍水¶
且喜同僚卽弟兄竹寺覓茶消醉渴野僧呼酒解餘酲¶
<pb:KR4h0117_WYG_422-8b>¶
夕陽孤棹龍山渚南望長吟愧報瓊¶
　　　錫山舟中呈同年呂宜中期遊龍山惠泉不果¶
兩㟁垂楊覆畵船相看况復有同年眼前山水詩題徧¶
江上風花酒興牽鳥解人情囀溪樹棹歌漁樂隔汀煙¶
龍峰笑我塵纓者何日能閒酌惠泉¶
　　　舟次宜興有懷¶
一棹朝常暮至宜萍蓬蹤跡本無期太湖東望如彭蠡¶
陽羡西瞻似武夷桺色纔勻鶯囀候蘆芽猶短雁歸時¶
<pb:KR4h0117_WYG_422-9a>¶
思鄉日月愁腸斷消遣惟憑四韻詩¶
　　　溧陽道中¶
陽羡纔過又溧陽郊墟桃李似蘇常金陵地近雲霄上¶
天目山高牛斗㫄積雨空林歸杜宇小溪新水浴鴛鴦¶
五年前是春明客今日江湖歎野航¶
　　　丹陽道中¶
踈篠垂楊䕃古河江南風景復如何潮通天塹傷前事¶
路入金陵憶舊過茅屋曉飱煙火少石梁宵泊虎狼多¶
<pb:KR4h0117_WYG_422-9b>¶
推篷起坐觀星斗擊檝長吁發浩歌¶
　　　登釣臺¶
捫蘿踏破半空雲呉越低垂杳靄濱物外煙霞有眞意¶
人間歧路自浮塵客星天澹龍歸逺夜月江空鶴唳頻¶
篙子不關今古事一帆風正促前津¶
　　　余友王朝紀家多荔枝兹歸過期懸想有作¶
三槐堂後荔枝叢六月纍纍青間紅摘浸盆池松澗水¶
乘餘石榻竹間風别來幾載天涯想歸去將秋樹底空¶
<pb:KR4h0117_WYG_422-10a>¶
勝畵君家多後熟東君畱待意無窮¶
　　　蘭溪夜泊¶
懸枕青山驛傍溪繁華不譲浙東西髙林樓閣畵圖出¶
繞郭峰巒屏障低桕燭迎春金字帖香醪過夏甕頭泥¶
泊舟不寐思鄉里坐聽灘聲與鳥啼¶
　　　次衢州寄余常山¶
宦海暌離亦幾年浮雲流水兩茫然獨憐鮑叔偏知我¶
誰念中牟尚滯賢明月野航千里夢清風髙館一魚懸¶
<pb:KR4h0117_WYG_422-10b>¶
相望咫尺猶憑雁寄取江東渭北聨¶
　　　喜過衢州¶
思歸常恨翼無䨇舟過三衢思已䧏脩竹鶯聲來半枕¶
亂峰雲氣入朝窗山行五日甌閩地水歴千灘長樂江¶
江上故人畱話舊白魚香稻酒盈缸¶
　　　登虎丘千頃雲和聶大年韻¶
風日清時憩此亭吟眸望入碧雲屏金精既散虎文炳¶
劒水空藏龍氣腥張祐集中詩寡和生公臺下法誰聽¶
<pb:KR4h0117_WYG_422-11a>¶
凭欄不盡登臨興獨喜桑麻四野青¶
　　　建溪舟中¶
山行牢落憶舟棲水涸程脩意轉迷亂石激流溪曲折¶
閒雲横嶺樹髙低月斜篷竹踈螢度風静沙汀獨鳥啼¶
卧看星河占夜徹更無茅店一聲雞¶
　　　泊水口¶
黄田南下刺歸航江水無聲石不剛偶語鄉人情自洽¶
乍看榕樹意偏長山花有意當杯落沙鳥如知笑客忙¶
<pb:KR4h0117_WYG_422-11b>¶
望隔家林三百里夢魂前夜遶髙堂¶
　　　竹﨑阻風¶
千里江湖𣺌歸興須臾風雨滯還期山林燕雀啁啾裏¶
舟楫魚龍出没時泊㟁行吟長歎息倚閭顒望更驚疑¶
此時無酒消詩渴遥指雲林買荔枝¶
　　　遊西峰别月峰上人¶
幾載懷山今晝遊老僧相見意綢繆獨迎翠竹雲邊路¶
共聽寒松石上流柏子飄風來客坐桂花分露入茶甌¶
<pb:KR4h0117_WYG_422-12a>¶
宦情未入道情减袛使東林猿鶴愁¶
　　　中秋夜舟次延平對月有感¶
萬里無雲月滿天平分秋景自年年人言難得此時霽¶
客意偏驚今夜圓光攪故山慈母夢影遥官舎小兒憐¶
寸心兩地愁無計坐聽城鐘起曙煙¶
　　　述閒¶
忙時偶爾習閒身懶泊城濠去問津一日無詩難脫俗¶
通宵不寐為懐人船頭水浄胡僧眼雲外山含西子顰¶
<pb:KR4h0117_WYG_422-12b>¶
弄水看山成癖處因悲案牘久勞神¶
　　　壽母¶
初度年年菊正黄預傾仙醖獻高堂常時夢裏驚衰老¶
今日樽前喜壽康七十人生能有幾三千里外不遑將¶
由來令德宜遐福還見滄溟徧植桑¶
　　　還山柬諸故人¶
自離猿鶴寄魚箋不到林塘已五年眼見青松長出澗¶
手移紅藕盛開蓮良朋争載山中酒俗客招營郭下田¶
<pb:KR4h0117_WYG_422-13a>¶
一日得閒思暢飲白頭閭里幾人還¶
　　　䟽池¶
數畆荒塘草閣東䟽時恰與我相逢新涵坊署重重影¶
舊映雲林靣靣峰蓮自池中穿作藕魚因雨後化為龍¶
捐軀莫報君恩重還負垂綸倚水松¶
　　　遊建寧西觀贈碧虚道人¶
垂簾踪跡混沈㝠偶話鄉塵亦細聽龜伏藥畦機已晤¶
鶴驚松露夢初醒呼童拾栗供茶果索我題詩記竹亭¶
<pb:KR4h0117_WYG_422-13b>¶
解道宦情隨處好古今濃淡付空青¶
　　　懐窗友張孟父¶
劒氣藏山未出銛青燈夜雨共虀塩笑談喜見陂千頃¶
别夢愁分月半簾江逺天邊孤嶼小雪深門外數峰尖¶
陽春欲和頻須寄白雁江鱗乆已淹¶
　　　哭外舅¶
千里間關訂㑹期别來那擬死生悲危樓明月閑山影¶
老圃清霜舊菊枝坦腹愧非王氏子招魂哀寄楚人辭¶
<pb:KR4h0117_WYG_422-14a>¶
昨宵舟泊澄潭下白髮蒼顔入夢思¶
　　　偶成¶
四靣嵐光映日遲扁舟雨過上灘危青山日看偏能畵¶
白鶴來時未可騎遣病學調嚢裏藥消閒自算局中棊¶
南還北去如萍梗却羡林鴉戀故枝¶
　　　茶洋别行人何繼善同廼弟繼周之任¶
聚散眞成水上萍沙頭立馬望䨇旌皇華載喜兼常𨽻¶
伐木那堪續渭城幾處梅花寒臘盡數程桑梓暮雲横¶
<pb:KR4h0117_WYG_422-14b>¶
一觴且醉車傍酒桂嶺燕都萬里情¶
　　　除夜宿建安行臺與同寅滕吉甫同年楊恒叔¶
　　　　話别¶
桑梓未離千里逺年華又逐一宵除客心滴碎燈前雨¶
鄉夢啼殘栢上烏終古功名垂宇宙半生踪跡徧江湖¶
多君二仲能相慰醉和陽關擊唾壺¶
　　　宿武夷宮(道士李常春/同邑人也)¶
踏月呼開竹下扉羽人云是舊令威茗煎龍井殘年雪¶
<pb:KR4h0117_WYG_422-15a>¶
蔬摘獅峰絶頂薇身在十洲遣世累夢遊九曲挾仙飛¶
洞門忽報金雞唱催上青驄度翠微¶
　　　進賢道中有懷¶
停車徙倚倦逢迎去路悠悠趂曉晴霜滑危橋驚馬足¶
月明孤枕候雞聲絲綸簡付今時邁耳目叨居古裏行¶
知已相逢重相祝風霜臺上務寛平¶
　　　衡陽冒雨至祁陽宿山舗口占¶
衡陽纔過又祁陽馬首山花不㫁香吏徙行庖依疊石¶
<pb:KR4h0117_WYG_422-15b>¶
氓窺駐節在深篁掃雲隨處成髙卧冐雨從人笑獨忙¶
欲寄音書數千里峰前廻雁未南翔¶
　　　平樂行臺籌用兵給餉有懷和前人壁間韻¶
蕩蕩堯天化日長願垂蔀屋照逃亡朝鉦暮鼓時多難¶
青草黄茅地半荒湖海有心馳北闕經綸無術起南陽¶
晩山環翠清人骨載詠皇華第幾章¶
　　　送僉憲包好問服闋之京¶
三年血淚移風俗百嵗功名豈為家話别芙蓉花外雨¶
<pb:KR4h0117_WYG_422-16a>¶
夢隨滄海日邊槎知心不謂交深淺處世誰論調正哇¶
傳語西臺舊同軰洞源猶未變桑麻¶
　　　桂林夜懷器之將别¶
仕路追隨别有因平生傾倒更誰親良宵咫尺如千里¶
嘉㑹蹉跎又五旬攬轡恰逢多事日折梅同憶故園春¶
只愁江上孤舟别明月清風冷煞人¶
　　　再懷器之¶
萬金猶未到天涯囘雁風髙隔九疑鄉夢偏多殘臘夜¶
<pb:KR4h0117_WYG_422-16b>¶
宦情應减少年時風腥江海遲舟檝雲暗關山急鼓吹¶
慚愧胸中少兵甲湘南今日繫安危¶
　　　送總督閔都憲擢南曹司寇¶
籌邊樓上坐春風忽覩登仙别意濃在昔伏波稱馬洛¶
于今司寇擢䕫龍錦衣晝領高堂趣黄菊秋呈老圃容¶
經濟有懷論不盡金陵雲樹遶千重¶
　　　阻水昭平同僉憲陳文用賦¶
昭州南下接梧潯民苦羣夷嵗屢侵令肅栁营旗斾偃¶
<pb:KR4h0117_WYG_422-17a>¶
詩成蓮幕酒杯斟雨深湍惡遲行色花落鳩啼碎客心¶
我愛干城人赳赳未聞罝兎在中林¶
　　　厓山大忠祠次陳白沙内翰韻¶
自有乾坤適此躬㫁魂斜日怒濤風身危未肯全歸數¶
義盡由來不計功感激江湖存一老綱常今古係三公¶
厓山草木應增重誰向錢塘覓閟宮¶
　　　五羊江别李伯起¶
君覊逆旅我朝天百嵗心情萬里船别淚秪緣今日落¶
<pb:KR4h0117_WYG_422-17b>¶
義交應與後人傳五羊江漲初逢雨八桂峰高半着煙¶
謇諤相期堅晩節服膺何必佩韋弦¶
　　　還朝以戎功受賞加俸感愧有作¶
觀風無補愧臺端叨沐恩波似海寛隻綺文浮神豸角¶
千金色借雪花團樹功自信非干賞増䘵何妨未徙官¶
自古明良難際遇到頭寧負寸心丹¶
　　　送張都閫擢任閩中¶
方靣官高武並文南藩新擢北將軍鴛行向曉辭宮蹕¶
<pb:KR4h0117_WYG_422-18a>¶
龍節迎薰静海氛王旅時平須養銳君名年少已超羣¶
登堂見禮因知德喜為雲臺致策勲¶
　　　丁已秋八月望後陞浙江按察僉事有感¶
三年蹤跡寄浮槎忽報遷官喜近家廉訪臺前仍憲秩¶
春明門外豈天涯間邀七里灘頭月醉折孤山水畔花¶
廊廟江湖隨地足周南畱滯漫興嗟¶
　　　挽提學豊城游公¶
七閩山斗失瞻依春雨芹香報德祠靣命不忘青眼意¶
<pb:KR4h0117_WYG_422-18b>¶
心䘮猶繫白頭恩誰人已許心中劒獨我來觀塜上碑¶
載仰龍光堪頓首㫁厓煙樹倍凄其¶
　　　保昌别王器之舟中感懷奉寄¶
百粤同巡十載前西風逆旅共華顚策踈董賈愁無盡¶
交洽朱陳老益堅露下美人隔秋水船頭明月自青天¶
三山非是無仙逕縮地于今幾學仙¶
　　　過五羊有感¶
三年夢繞五羊津重到秋風起白蘋在昔繁華付流水¶
<pb:KR4h0117_WYG_422-19a>¶
而今寂寞問蒼旻沈魚過雁皆知我碧海丹山自可人¶
為語貪泉何日竭庻令清惠澤斯民¶
　　　望羅浮次提學潘孔修行臺壁間韻¶
四百峰頭長是春登臨未暇愧塵輪芙蓉朶朶霞光粲¶
梅樹重重月色新翠羽有情啼覺夢丹砂無路覓通神¶
後遊直欲躋金璧𣺌海凌霄快我人¶
　　　潮州㑹胡允承僉憲喜而有作兼柬丁師孟大¶
　　　　叅皆舊同寅¶
<pb:KR4h0117_WYG_422-19b>¶
川經脩阻陸崔嵬詿誤無端念已灰秪為疾趨御史節¶
誰知良晤故人杯登臨韓廟求遺草拜讀蘇碑掃積苔¶
醉話青山雲水窟誰聞海外更蓬萊¶
　　　題海珠寺¶
出郭招提兩㟁平畵船來徃寄閒情海中寳地一珠小¶
檻外澄江䨇練明夜月頻觀蛟女泪早潮常雜梵僧聲¶
此身欲借凉飈便直作蓬萊閬苑行¶
　　　饒平神泉小舟中¶
<pb:KR4h0117_WYG_422-20a>¶
平生足跡半天下今日偶逢行路難錦里野航無更窄¶
眞人蓮葉有餘寛夕陽峰勢迎秋峭深夜潭光映斗寒¶
一片短篷何障礙盡收清景足詩壇¶
　　　神泉小舟中懷湖廣亞叅長汀鍾舜臣寄以嘲¶
　　　　之¶
神泉北上瀬千灣昔日先生此徃還盡歛風稜宿煙水¶
長舒憤懣眺江山濟川輸與篙師巧到㟁翻思宦海艱¶
九曲櫂歌明月夜何由同扣紫陽關¶
<pb:KR4h0117_WYG_422-20b>¶
　　　次陳晉菴大叅藍屋驛壁間二律韻寓懷兼柬¶
　　　　茹兵備¶
侵曉驅馳乗月明慣聽松籟雜泉鳴雲山滿目客非逺¶
禾黍一秋農有成賣劒買牛知俗易朝征暮歛為心驚¶
停騶地僻逢迎少坐與沙頭鷗鷺盟¶
　　　三洲驛卽景¶
行客望晴農望雨㝠㝠之際得兼全日斜百里方逢驛¶
雷送千峰忽洗天稻透香花來屋下竹添秋意到階前¶
<pb:KR4h0117_WYG_422-21a>¶
山林禦冦無良策咸願自今長有年¶
　　　聞同寅李仁仲少叅徃南安至贑不得一敘口¶
　　　　占畱别兼東陳宗之大叅時宗之有慶賀之¶
　　　　行¶
分司君復到梅關我昨嶺南歸路漫六十重臨江浙去¶
一杯難盡渭城歡閭閻土俗須明告屏翰勲勞媿素餐¶
緬想矩菴天上至比隣風月賞春盤¶
　　　玉山公館感舊次陳希白大叅畱題韻¶
<pb:KR4h0117_WYG_422-21b>¶
三十年來長作客起曾寓此月嘉平一時人物知何在¶
竟夕羮墻夢不成雨近重陽添旅思天連浙水漫王程¶
縱敎白首江湖上欲報君恩罄我生¶
　　　膺召上京師¶
登仙人已笑班生又捧徴書媿復驚山水窟中消宦况¶
雪梅香畔促王程欲酬天地四方志安得心胸數萬兵¶
君相明良勞吐握白頭何幸贊昇平¶
　　　陞右都御史奉勅總督兩廣軍務兼理巡撫¶
<pb:KR4h0117_WYG_422-22a>¶
　　　　愧懼有作¶
江湖廊廟竟何為新捧綸音下玉墀半載三遷驚數異¶
兩藩重到訝時移草萊枯槁須膏澤今古勲名在鼎彛¶
報國寸心猶未老粤山灕水也先知¶
　　　生日述懷¶
白首慚叨將相權又逢生日倍潸然璽書褒及連三世¶
花甲週來忽二年䨇闕有情懸鳯翼百蠻何幸息狼煙¶
乞歸未沭覃恩許清夢頻頻遶竹田¶
<pb:KR4h0117_WYG_422-22b>¶
　　　贈張元器憲副復職還浙¶
歸棹飄飄岊水涯途歌猶頌老賢司璠璵滌去蒼蠅㸃¶
松栢依然翠黛姿餞有羣英争載酒嚢無餘贐只畱詩¶
太湖風月寧須買嵗晩心期付釣絲¶
　　　題督舶尚公府藏陳大亨雲山圗¶
春雲飛盡見青山茅屋蕭蕭草樹間濟渡無人横野艇¶
携笻有客訪柴關五湖煙景應非逺三徑風流似可攀¶
笑謝西園天上侶披圗寧許寄投閒¶
<pb:KR4h0117_WYG_422-23a>¶
　　　送黄義菴還閩¶
半生宦轍接清遊前是蘇州後越州桃李滿門閒卽樂¶
江湖馳闕逺還憂别愁晩浦聞鳴雁歸趣晴沙對懶鷗¶
試問六平舊同館白頭林下幾人休¶
　　　題督舶尚公閒庭晚翠¶
䨇榦盆松積暝隂綠雲簾幙畵堂深枝横逺訝蒼龍舞¶
風撼渾疑夜鶴吟流響静含天籟發後凋應有歳寒心¶
明公對此堪娛目不譲秦封數百尋¶
<pb:KR4h0117_WYG_422-23b>¶
　　　題徐嘉興扇畵梅賡屠大理韻¶
羗笛悲殘曲含章憶素英關情使君閣詩雪夜同清¶
　　　平樂候王器之來巡適阻風遲行親友情鍾竟¶
　　　　夕不寐賦此以迓¶
江水淊淊南注急天風故故北來狂誰憐孤館扁舟客¶
只尺相望萬里長¶
　　　吸翠亭¶
刻石畱題記獨醒危亭虚敞納遙青此中合着詩翁榻¶
<pb:KR4h0117_WYG_422-24a>¶
卧看雲山晩翠屏¶
　¶
　¶
　¶
　¶
　¶
　¶
　¶
<pb:KR4h0117_WYG_422-24b>¶
　¶
　¶
　¶
　¶
　¶
　¶
　¶
　石倉歴代詩選卷四百二十二¶
