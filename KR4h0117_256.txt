# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.386548
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百五十六
<pb:KR4h0117_WYG_256-1a>¶
欽定四庫全書¶
　石倉歴代詩選卷二百五十六¶
　　　　　　　　　　　　明　曹學佺　編¶
　元詩二十六¶
　　朱徳潤¶
　　　次方叔淵先生自趙屯歸城中韻¶
晨發趙屯路郊務曷勝紀扁舟轉重灘棹急浪還汜村¶
深鳥競鳴時見出農耜楓林宿靄收茅屋炊煙起依稀¶
<pb:KR4h0117_WYG_256-1b>¶
逺江湖漸覺近城市逢人問歸程舟子行且喜宿雨起¶
新漲蒹葭沒秋水思倦名利塗醒心甘洗耳先生棄儒¶
冠髙蹈出鄉里優游吳楚間生事丹砂裏壯年厭世紛¶
歳暮少知已欲拂珊瑚竿東溟釣青鯉¶
　　　送馮海粟待制入京¶
人生百年間㑹面能幾何昔年别君去氷雪滿長河今¶
歳復送君堤柳青婆娑春塘漾輕舸曉日生㣲波柔櫓¶
數聲動逰子行不歌夢隨征帆杳思逐春流多落花粘¶
<pb:KR4h0117_WYG_256-2a>¶
空樽錯落金叵羅聚散未足道且使朱顔駝¶
　　　延祐六年九月廿二日渡揚子江¶
驅車丹陽麓津吏迎曉渡擊鼓動連艘檝急浪花舞水¶
深蛟龍蟄日落鷗鳥度金山天畔樓雙塔逾青楸黃金¶
鑄古像嵗月逐江流誰云限南北停橈歌壯逰¶
　　　和虞先生榆林中秋對月¶
闗前節候早秋半毳衣出牛羊散原隰漸告農務畢山¶
空衆木下栖鳥已喧唧日昬在牽牛魄月如晝白茫茫¶
<pb:KR4h0117_WYG_256-2b>¶
覘六合况敢事一室仰觀浮雲變清暉易升没¶
　　　次韻貢仲章學士題仙山圖¶
浮生三十餘失志墮塵鞅南吳與北燕所歴如翻掌山¶
中猿鶴期别路成榛莽瑤草霜未凋靈芝日應長乆聞¶
東王公御氣九霄上縹緲星霞裾虚室絶華想欲從道¶
無因寫此寄清曠¶
　　　逰西山作¶
宛平佳山水歴歴蟠心胸偶登羣峰頂下瞰青蓮宮長¶
<pb:KR4h0117_WYG_256-3a>¶
松騰翠蛟古磴妥垂虹雲開扶輿氣翕忽如仙蹤我來¶
方醉後逰覽徹九重長嘯出林杪振袂揚天風願同安¶
期生擕手凌昊穹¶
　　　泛太湖訪友¶
扁舟去何所渺渺太湖隂依依桑梓村拍拍枕寒潯飛¶
雲入遐睇鳥道橫青岑篙師戒勿渡柔櫓力不任我身¶
雖骨立未肯折壯心放船當中流浩歌激清音何當被¶
宮錦再作峨嵋吟¶
<pb:KR4h0117_WYG_256-3b>¶
　　　為張疇齋承㫖作仙山晚渡¶
十月之交朔風其飄我來自南于以逰遨清霜著喬木¶
落葉灑江臯野橋駕略彴蒼石浴寒潮客子暮擔簦蹀¶
躡上輕&KR0008;澄江静可渡不憚前山遙聞有列仙人煉玉¶
遺丹膏鳳音雖寂寞素鶴可相招願尋長生道白日登¶
雲霄¶
　　　為儀鳳山作¶
物靈不自顯鳳兮在山楸文章日益著律呂音相求山¶
<pb:KR4h0117_WYG_256-4a>¶
川何岧嶤搖落闗河秋征雁度空碧烏鳥集林丘仲尼¶
乆巳徃郊藪誰能留行看太平日君臣協成周瑞世當¶
一見孤鳴揚九州¶
　　　葺舊廬作¶
先人昔處世行義如魯黔衰年當薄俗歴此憂患深敝¶
廬隔風雨髙歌忘古今蔬食樂晨夕得殽良盍簪牀頭¶
置周易牖下莓苔侵臨雲析疑義言論衆所欽皇天不¶
少假悲風起長林¶
<pb:KR4h0117_WYG_256-4b>¶
　　　和柯敬仲博士幽蘭¶
陽和徧巖谷猗蘭發初芳幽姿不自媚隨風忽飄香寧¶
辭雨露㤙感此嵗月長願隨郎官握得上中書堂不慙¶
山澤姿髙貴比金張靈芝在宣室豈獨懐沅湘¶
　　　和楊亷夫縣尹逰山¶
青山倚天高巖谷入晦冥虎豹居九闗無繇閉巖扃企¶
想賢哲士寥落如晨星寒風健鳥翮暑雨吹魚腥竹枝¶
變韶舞羯鼓如震霆黃流渾淳源浮塵滓滄溟鳳去幾¶
<pb:KR4h0117_WYG_256-5a>¶
千載梧桐山更青¶
　　　題唐明皇幸驪山圖¶
驪山西北髙萬乘東南至霓旌蒼翠中閣道丹青裏憶¶
昔上林逰春寒多並轡羯鼓召花奴黃門催力士霓裳¶
曲未終驚動漁陽騎¶
　　　十四日泊安陵¶
廣川六百里驛道上皇州紫極星晨近黃河日夜流村¶
明深夕火灘泊過年舟明發乘車去逢人說浪逰¶
<pb:KR4h0117_WYG_256-5b>¶
　　　和龔子敬先生逰春韻¶
烹茶熱㫖酒坐石得嘉賓好鳥時鳴晝幽花不放春山¶
遺今古事詩著徃來人楚地龔夫子諸生數問津¶
　　　贈黃竹村老儒畫梅竹¶
烟水旴江渺丹陽度雪寒乆憐梅淡泊先問竹平安夜¶
月清詩思春風彩筆端北來知已少嵗暮欲彈冠¶
　　　題拙作小圖¶
碧山高陰涔老樹立突兀嵐光凝曉候隠見蒼林宻空¶
<pb:KR4h0117_WYG_256-6a>¶
谷有佳人胡寧欲行役¶
　　　其二¶
招提抱層巖欄楯出虚迥㣲微宿靄收轉見蒼林静客¶
子更何之扶笻躡雲磴¶
　　　漢銅虎符歌¶
建章前殿金鳳凰兵符五出單于降漢家明詔下雞鹿¶
將軍夜送呼韓王棘門驃騎多猛士酒酣擊劒願効死¶
征和丞相佐君王從此合符兵不起霜風千年換陵谷¶
<pb:KR4h0117_WYG_256-6b>¶
銅秀土花青似玉斑斑只憶漢彤庭射虎将軍夜逐北當¶
時銜命出闗中編鬚豈敢要竒功平原豺獸不擇肉印¶
章千里空泥封¶
　　　題張參政所藏太真上馬圖¶
開元朝野時清明姚宋廟謀多輔成紫宸前殿焚錦繡¶
花蕚樓髙延弟兄那知暇豫生淫樂慢舞霓裳羽衣薄¶
龍漦流禍入宮牆野鹿銜花汙簾箔春晴並轡曲江行¶
回顧阿環嬌態生繡衣珠趿如花旋秦虢椒房恩寵鮮¶
<pb:KR4h0117_WYG_256-7a>¶
宮中舁出錦䙀兒兵滿漁陽人未知一朝犯順入宮闕¶
咸陽烟塵迷日月翠華雜沓驚塵䝉劒閣西迴渭水中¶
王臣下微同列國從此藩鎮爭豪雄人生富貴真迷途¶
傾城褒姒無時無慢道𤣥宗不知政試問當年無逸圖¶
　　　仙山圖為趙彦昭賦¶
崆峒之山戴斗極疊嶂橫陳開碣石翠崖丹磴互低昻¶
複閣層欄轉空碧碧桃花落笙聲幽雙成吹玉彩鳳謳¶
跨鳳騰雲去無迹清猿啼斷層崖秋霞光隠映山長在¶
<pb:KR4h0117_WYG_256-7b>¶
寰海茫茫隔烟靄舊逰仙侶謾招呼誤落人間幾千載¶
吳爭越戰何可數束書欲問桃源路畫圖空見避秦人¶
隔水漁郎不相顧¶
　　　送李益齋之臨洮¶
緑隂滿京畿送子之臨洮臨洮何茫茫流出長城壕長¶
城岸阻玉闗阨于闐蔥嶺河凉髙羌氐兒郎走帶箭哀¶
笳風起斗擊刁良人西征二三載寶幢車馬聲塵遙如¶
今不用酒泉郡豈必坐使朱顔凋蒲萄苜蓿味雖美異¶
<pb:KR4h0117_WYG_256-8a>¶
方土俗殊鄉里避地猶當似管寧受封應得論箕子願¶
從列騎擁旌旄歸來燕處華堂裏却話人情翻掌難曾¶
浥征袍淚如洗¶
　　　王編修邀逰西山海子¶
晴川低迴山蒼蒼涵烟夾溪千里長山腰澗曲細泉響¶
下激石竇為㣲潢枯梢挽風秋色裏修林落葉隨長江¶
林疎石露見茅屋時有小徑通微茫招提横截翠微上¶
欄干九曲雲飛揚自從束書離故鄉脚頭青鞋走山梁¶
<pb:KR4h0117_WYG_256-8b>¶
山川悠長日月速躋攀分寸何能强太原髙人知我意¶
請列紈素書滄浪丹青不闗名利眼虎頭癡絶非王郎¶
百年有懐良可哂還拂長松思道場¶
　　　讀隋書¶
廣通渠邊渭水流長安猛將懸兠牟陳郎酣睡未知曉¶
采石夜渡江聲秋韓擒不待賀若報呼得蠻奴作鄉導¶
銅鉦一聲歌管闌望仙閣下旌旗繞兵家兒女髪照人¶
金井梧桐三墜身血痕已汙青溪草遺恨空憐髙使君¶
<pb:KR4h0117_WYG_256-9a>¶
當時只道明良㑹三十年間轉頭事江都未放錦帆回¶
晉陽城内驚塵起¶
　　　徳政碑¶
徳政碑路傍立石髙巍巍傳是郡中賢太守三年秩滿¶
人頌之刻石道傍紀徳政傍人見者或歔欷借問歔欷¶
者誰子云是西家鐫石兒去年官差鐫此石官司督工¶
限十日上户歛錢支半工每年准備遭驅責城中書生¶
無學俸但得錢多好作頌豈知太守賢不賢且喜豪民¶
<pb:KR4h0117_WYG_256-9b>¶
來饋送徳政碑磨不去勸君改作橋梁柱乞與行人濟¶
不通免令觀者嗟何補¶
　　　水深圍¶
水深圍田疇蕩蕩如湖陂圍低水深岸不立雖有木石¶
將何施里正申官官不允徵糧每嵗歸倉廩稻梁無種¶
長菰蒲民産陪償官始准今春水澇忽無津四分災作¶
五分申問渠何故作此弊府州伏熟成三分吏胥入鄉¶
日旁午二分徵作陪官賦倘逢人訴熟為荒破盡家貲¶
<pb:KR4h0117_WYG_256-10a>¶
猶不補因此年年怕官惱水渰水深俱不報東南民力¶
日漸窮不願為農願為盜人生盜賊豈願為天生衣食¶
官迫之水渰償米或時稔陪糧無奈水深圍¶
　　　題石崇錦障圖¶
洛陽金谷園中花雕玉為欄繡作遮瑠璃器多出珍饌¶
瑪瑙街長行鈿車椒房塗香貯歌舞曵珠珥翠籠輕紗¶
珊瑚扶疎三四尺王羊貴戚争豪奢那知花淫風雨妬¶
古來山澤生龍蛇嬋娟墜樓寶珈碎月明夜半啼驚鴉¶
<pb:KR4h0117_WYG_256-10b>¶
　　　贈張鍊師遊京師¶
鍊師家住茅山窈玉泉為池翠雲繞丹成不隨笙鶴去¶
酒酣擊劒思燕趙古稱燕趙多義士京師貴官皆倒屣¶
君今挾策逺尋師聞道王公新奉㫖黃金殿下拜天子¶
絳節朝元從此始他年雲外聽山呼茅山合在東封裏¶
　　　除日¶
日行三百六十五今夕方除嵗云暮人生憂樂百年期¶
又見日除當此度養和適情宜及時古今中夀七十稀¶
<pb:KR4h0117_WYG_256-11a>¶
自非金石不可永刀圭誰保長生期彭宣老&KR0389;亦何之¶
不須更作送窮詩客聞此辭莫傷咨樽前且醉黃金巵¶
　　　觀内廄洗馬¶
黃雲灑雨沙場秋灘高水平凝不流曉霜襲透蒼駝裘¶
圉人浴馬津水頭緑驃連錢雙驊騮日光射波脂膩浮¶
青絲脫鞚黃金鈎輕爬短刷濕未收三花剪髪平且柔¶
籋雲駿氣將無儔束芻斗豆豈馬羞茫茫豐草生林丘¶
霜蹄胡為踏長楸振鬛一躍期天逰¶
<pb:KR4h0117_WYG_256-11b>¶
　　　賀張景亮知州致仕¶
角巾歸里舊儒冠宦轍馳驅涉萬端楊栁碧溪春晝永¶
梅花白雪夜忩寒朝廷有道容辭老田野無羈得盡歡¶
幸喜玉堂遺業在安居留待後人看¶
　　　送劉徳璋提㸃還宜興通真觀¶
通真仙觀欲凌虚牝谷先生晝隠居𤣥鶴不歸華表柱¶
白雲長䕶紫泥書桐棺巳化人徒仰鐵鎖髙懸孰可舒¶
便欲束書陽羨路青牛春晚又迴車¶
<pb:KR4h0117_WYG_256-12a>¶
　　　和王繼學治書¶
駒隙流光一鏡懸虚明直與綺忩連鑿開混沌知身外¶
别有山川在眼前蓬島秋深稽漢使桃源春暖避秦仙敬¶
亭山色看如畫熊枕圍屏穏晝眠¶
　　　送趙季文任湖廣州録判¶
萬里奉親官署近萱堂春早燕呢喃桃花紅似郎君馬¶
楊柳青于從事衫苕水漁舟烟浩渺何山書舍石巉巖¶
莫思杜牧尋芳晚剰有新詩寄一緘¶
<pb:KR4h0117_WYG_256-12b>¶
　　　俞元明參軍雪中以詩招飲就和韻時學士東¶
　　　　泉魯公大參叔能王公御史子昭郭公同行¶
上方山頭雪迷路石湖橋上作行春湖光萬頃送歸棹¶
山鳥一聲如喚人静樂可忘軒冕貴清逰端勝綺羅塵¶
人間今古誰能賞詩思不如圖畫真¶
　　　題豫章山房¶
豫章林老色參天擁䕶山僧丈室前豈為法身同草木¶
要驅塵慮出風烟茶甌香篆晨齋後竹几蒲團夜榻邊¶
<pb:KR4h0117_WYG_256-13a>¶
獨有瀏陽歐學士題詩遙問不空禪¶
　　　和虞先生題武當山張真人别業¶
嵐雨初晴緑樹新松蘿夾屋淨無塵洞花幽鳥時時别¶
野鶴孤雲日日親紅霧半忩丹火候青山萬古百年人¶
從君更覔方平宅𤣥武門前作近隣¶
　　　紅葉題詩¶
金殿風㣲拾墜紅題詩聊寄玉溝東芳情有意隨流水¶
細字無心學斷鴻别館乍凉霜透幕長門深夜月移宮¶
<pb:KR4h0117_WYG_256-13b>¶
才情偶爾成佳配不道周南有國風¶
　　　對鏡寫真¶
千章畫史托鉛華難寫春心半縷霞兩面秋波隨彩筆¶
一奩氷影對鈿花情憐曉月秦川雁思逐朝陽漢樹鴉¶
不信雲間望夫石解傳顔色到君家¶
　　　天宮寺僧寅叔恭藏宋王元之詩因次韻¶
隔屋長松覆滿齋童年竹馬記頻來講堂經罷僧修史¶
京國人歸袖惹埃古佛嵗深花蠧鐵長廊春淨雨生苔¶
<pb:KR4h0117_WYG_256-14a>¶
塵縁未結東林社禪榻留茶日暮迴¶
　　　贈呂生善製牋者¶
玉肌均膩粉初乾淡淡空青印碧欄曉日長楊新賦就¶
墨雲時度玉螭寒¶
　　　其二¶
羅文緝緝染湘流中瑩晴空一段秋莫問殺青千古事¶
漆書應讓管城侯¶
　　　出郭¶
<pb:KR4h0117_WYG_256-14b>¶
步出東臯隔市塵青山髙下欲迎人汀花有意開何晚¶
野草無名亦自春¶
　　　重過彭城¶
誰云河廣不容舠急漿臨風渡晚潮却望彭城舊逰處¶
黄樓碑畔屋蕭蕭¶
　　　訪劉道士¶
雲林深處翠㣲多石室春深長薜蘿當代衣冠正髙貴¶
不須閒誦采薇歌¶
<pb:KR4h0117_WYG_256-15a>¶
　　　陶淵明歸去來圖¶
甲子題年玩物華門前栗里自桑麻從他晉史書劉宋¶
别有黄花處士家¶
　　　過岳鄂王廟¶
汴宋南遷社稷憂忠魂應念國包羞錢塘千載英雄恨¶
古木殘陽掩暮秋¶
　　　賡郭祥卿飲酒圖¶
昔人好酒名雖在死灰萬劫誰能全我今悼昔復須飲¶
<pb:KR4h0117_WYG_256-15b>¶
翻恨不生中古前¶
　　　附虞集跋¶
澤民文章典雅而理致甚明獨惜以畫事掩其長然識¶
者不厭其多能也自兹以徃澤民當豐於文而嗇于畫¶
可也按公墓志以延祐末年逰京師為趙文敏所薦獲¶
事仁英二宗弗偶掛冠而歸時在朝康文獻子山虞文¶
靖伯生袁文清伯長諸名公輩挽之不聽至正十一年¶
江淮雲擾民多從賊公抗言于行省平章以安集為念¶
<pb:KR4h0117_WYG_256-16a>¶
凡擲兵來附者一切貸之繇是杭州廣徳所在民歸不¶
數月而定攝守長興至則市無一人乃郊召父老告之¶
以其故仍印號給其照身以識乎别冦且曰汝所怖者¶
官軍爾保此則官軍不汝犯於是黎氓䴢集未竟月得¶
户萬四千八百九十九復以病免歸年七十二卒初君¶
之大母施夫人病亟其大父秘書君卜竁於陽山之原¶
施夫人夜夢一衣冠偉丈夫告云勿奪吾宅吾且為夫¶
人孫明日役者鑿地深可五尺得小石碑刻曰太守陸¶
<pb:KR4h0117_WYG_256-16b>¶
君績之墓旁有小石刻曰此石爛人來換石果斷矣秘¶
書君隨命掩之而更卜焉施夫人復夢偉衣冠者來謝¶
曰吾真得為夫人孫矣是夜公生焉公仲子復吉字仲¶
陽季子中吉字季寧國初為翰林典籍給事等官家藏¶
有睢陽五老圖即其九世祖㑹在宋朝議大夫共部郎¶
中夀八十餘與杜祁公為五老㑹者也¶
　¶
　石倉歴代詩選巻二百五十六¶
