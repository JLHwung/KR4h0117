# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:15.446093
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷二百五十八
<pb:KR4h0117_WYG_258-1a>¶
欽定四庫全書¶
　石倉歴代詩選巻二百五十八¶
　　　　　　　　　　　　明　曹學佺　編¶
　元詩二十八¶
　　丁鶴年¶
　　　逃禪室述懷¶
出處兩茫然低徊毎自憐本無經國術仍乏買山錢故¶
邑三千里他鄉二十年力微歸計杳身逺客心懸桃李¶
<pb:KR4h0117_WYG_258-1b>¶
誰家樹禾麻傍舍田鶉衣秋屢結蝸室嵗頻遷逝水終¶
難復寒灰更不然久要成齟齬多病復沈綿俯仰衷情¶
倦栖遲野性便延徐誰下榻訪戴獨回船恥灑窮途泣¶
間脩淨土緣談𤣥分上下味道悉中邊有相皆虚妄無¶
才幸茍全棲雲同白鹿飲露效𤣥蟬髙蹈慚真隠狂歌¶
愧昔賢惟餘空念在山寺日逃禪¶
　　　風泉清聽(為文禪/師賦)¶
幽棲空谷中石室如懸磬坐閲造化機動静互相勝風¶
<pb:KR4h0117_WYG_258-2a>¶
生萬籟隨雨過百泉應蕭蕭亂疎鐘泠泠隠清磬虎嘯¶
山月昬龍吟海波静上人謝聲塵悠然入深定喧寂兩¶
俱忘是乃名真聽¶
　　　題西圃巻(為蕪湖辛/順中作)¶
坐閲桑田變歸為菽水謀聊從西圃隠少慰北堂憂汲¶
月滄江曉鋤雲沃野秋新蔬和雨摘碩果帶霜收嘉樹¶
巢烏鳥閒庭下白鷗管寧金不顧季子米應求千載誰¶
同調東陵有故侯¶
<pb:KR4h0117_WYG_258-2b>¶
　　　登北固山多景樓¶
風月無邊地乾坤有此樓城隨山北固潮蹴海西流眼¶
界寛三島胸襟隘九州階前遺恨石誰復話安劉¶
　　　幽期¶
何處赴幽期青林白谷陲谷虚秋氣早林茂曙光遲談¶
罷風生麈歌闌月在巵謀身良自足何補國安危¶
　　　春日海村¶
門巷絶輪蹄春深綠草齊風光不相負泉石且幽棲捲¶
<pb:KR4h0117_WYG_258-3a>¶
幔通花氣移牀避燕泥時時得佳句自向竹間題¶
　　　寓慈湖僧舍次龍子髙提舉韻¶
迢逓過蘭若淹留為竹林疎鐘雲嶠迥孤燭雨忩深長¶
嘯非懷昔狂歌豈避今秪緣諸漏盡不受一塵侵¶
　　　涵清軒(為慈谿懋/上人作)¶
止水纔盈掬涵空有底寛玉壺秋影淨金鏡曉光寒落¶
月斜沈白流霞淺浴丹上人方宴坐應向静中看¶
　　　贈李仙姑¶
<pb:KR4h0117_WYG_258-3b>¶
何年萼綠華來降地仙家花擁青鸞節香隨白鹿車清¶
輝迴雪月𤣥想結雲霞不赶瑤池宴桃開幾度花¶
　　　送定海許縣丞¶
蛟門佐邑滿南去候庭闈雨露隨花綬雲霞避綵衣賢¶
聲今已著色養舊無違萬里滄溟月清秋作伴歸¶
　　　慈谿歸隠(為馮子木/大尹作)¶
舊隠慈谿上歸休足自怡水翻琴上曲山送畫中詩叢¶
菊秋容淡孤松晝景遲依然對猿鶴無愧北山移¶
<pb:KR4h0117_WYG_258-4a>¶
　　　題四明倪仲權處士像¶
松間新雨過清覽出亭皋雲逐青驄馬風生白苧袍幽¶
懷隨地逺詩興與秋髙囊錦歸時重應知從者勞¶
　　　題筠軒(為定海胡/處士賦)¶
種竹繞前楹年深勁節成薄雲通雨氣清夜動秋聲魚¶
豕空遺簡鸞皇合度笙往來三徑熟不負嵗寒盟¶
　　　挽四明樂仲本先生(被誣寃/死京獄)¶
昔訪幽棲地論文十日還圖書花竹裏忩户水雲間一¶
<pb:KR4h0117_WYG_258-4b>¶
别成千載孤魂隔萬山炙雞吾老矣東望涕潸潸¶
　　　題畫¶
天連翠障開雨挾銀河瀉中有澹蕩人於焉結茅舍朝¶
漁曲水濱暮獵平林下危途策羸驂汨汨胡為者¶
　　　嵗晏二首¶
嵗晏百憂集獨坐彈鳴琴琴聲久不諧何以怡我心拂¶
衣出門去荆棘當道深還歸茅屋底抱膝梁父吟¶
嵗晏百憂集擊節發商歌商歌未終調淚下如懸河故¶
<pb:KR4h0117_WYG_258-5a>¶
鄉渺何許北斗南嵯峨有家不可歸無家將奈何¶
　　　悼亡¶
别時如玉人歸來死生隔日暮泣孤墳音容杳難得惟¶
餘墳上草猶帶羅裙色¶
　　　胡節婦¶
一自失良人年年不見春常時折花處青苔滿行路即¶
今垂老百事非篋中惟有嫁時衣姑終養子能成立望¶
夫差勝山頭石¶
<pb:KR4h0117_WYG_258-5b>¶
　　　故宫人¶
粉愁香怨不勝情强整殘粧對老兵别殿金蓮餘故步¶
後庭玉樹變新聲眼穿鴈字雲連塞夢㫁羊車月滿城¶
天上桃花王母去世人誰識許飛瓊¶
　　　雪後泛東湖¶
雪後湖山玉作圍小舟乗興弄清輝貪看月裏鸞回舞¶
不覺風前鷁退飛雲母屏空春閴寂水晶宫冷晚霏㣲¶
仙家一笑乾坤老誰馭瑤池八駿歸¶
<pb:KR4h0117_WYG_258-6a>¶
　　　梧竹軒(為鳳浦/方氏作)¶
鳳鳥曽聞此地過至今梧竹滿丘阿政懷剪葉書周史¶
却恨翻枝入楚歌金井月明秋影薄石壇風細晚涼多¶
中郎去後知音少共負竒材奈老何¶
　　　九靈山房圖(為戴先/生賦)¶
九靈别業何年到聊作新圖寄所思幽谷白雲晴窈窕¶
髙簷翠樹曉參差輞川己入王維畫韋曲仍傳杜甫詩¶
咫尺相望成萬里卧遊心事許誰知¶
<pb:KR4h0117_WYG_258-6b>¶
　　　二靈寺守嵗¶
守嵗山房迥絶緣燈光香灺共蕭然無人更獻椒花頌¶
有客同㕘栢子禪己悟化城非樂界不知今日是何年¶
憂心悄悄渾忘寐坐待扶桑日麗天¶
　　　暮春感懐¶
杜宇聲聲喚客愁故園何處此登樓落花飛絮成春夢¶
剰水殘山異昔遊歌扇多情明月在舞衣無跡綵雲收¶
東皇去後韶華盡老圃寒香别作秋¶
<pb:KR4h0117_WYG_258-7a>¶
　　　奉寄九靈先生¶
花栁村村接海濱攜家隨處避風塵衣冠栗里猶存晉¶
雞犬桃源久絶秦坐對青山渾不厭忘機白鳥自相親¶
也知出處闗時運豈但逃名效隠淪¶
　　　寄定海故將軍邵公輔¶
往事浮雲杳莫攀壯懷未展鬂先斑不聞奉使通銀漢¶
空見將軍老玉闗故壘荒涼千騎盡滄溟浩蕩一鷗閒¶
風塵隨處嚴訶止愁殺田間野獵還¶
<pb:KR4h0117_WYG_258-7b>¶
　　　贈李全真¶
𤣥元孫子𤣥都客汗漫長遊宇宙間黄鶴白雲迷鄂渚¶
青牛紫氣滿函闗袖中寳劒雌雄合鼎内金丹大小還¶
不見吹笙王子晉秋來幾度駐緱山¶
　　　兵後還武昌¶
避亂移家大海隈楚雲湘月首頻回歸期實悞王孫草¶
逺信虛慿驛使梅天地無情時屢改江山有待我重來¶
白頭哀怨知多少欲賦慚無庾信才¶
<pb:KR4h0117_WYG_258-8a>¶
　　　題昌國普陀寺¶
神鼇屹立戴崔嵬俯瞰滄溟水一杯積翠自天開罨畫¶
布金隨地起樓臺祈靈漢使乗槎到傳法胡僧折葦來¶
若使祖龍知勝槩豈應驅石訪蓬萊¶
　　　知歸庵(為四明/董氏作)¶
衮衮紅塵未息機斯人何事獨知歸青山不辨將來計¶
白髪徒嗟既往非谷口雲霞隨葛屨沙頭魚鳥識荷衣¶
自慚潦到江湖表猶對旄丘賦式微¶
<pb:KR4h0117_WYG_258-8b>¶
　　　樊口隠居(為武昌李/均玉作)¶
萬里雲霄斂翼回掛冠髙卧大江隈春深門巷先生柳¶
雪後園林處士梅翠擁樊山邀杖屨綠浮湘水映樽罍¶
誰能領取坡仙鶴月下吹簫共往來¶
　　　戲贈劉雲翁¶
千金不惜買新聲贏得風流老更成銀甕葡萄浮臘蟻¶
金屏窈窕囀春鶯香凝宴寢頻開席花暗閒房合度笙¶
夜燕未終賓客醉莫將明燭照華纓¶
<pb:KR4h0117_WYG_258-9a>¶
　　　錢塘懷古¶
錢塘佳麗冠南州故國繁華逐水流龍虎己消王霸氣¶
江山空鎖古今愁呉臣廟冷潮喧夜宋主陵荒塔倚秋¶
最是西湖歌舞地數聲漁笛散鳬鷗¶
　　　武餘清樂為致仕尹將軍賦¶
汗馬功臣即引年登山臨水小逰仙印紋乆秘微生綠¶
字韻新成盡入𤣥深造煙霞靈運屐浩歌風月鄂君船¶
貽謀尚有孫吳畧膝下時時課一篇¶
<pb:KR4h0117_WYG_258-9b>¶
　　　紫閣山房為史仲魚賦¶
太華諸峯紫閣竒結茅應不負幽期逺分空翠來函谷¶
静寫脩蛾入渼陂紅日屋頭臨照近白雲忩外巻舒遲¶
曳裾自到金門下猿鶴無時惱夢思¶
　　　勉戴𤣥學¶
才名籍甚冠時髦愛爾青年氣獨豪千里共誇騏驥足¶
九苞爭覩鳳皇毛月中把桂雲生履天上看花日映袍¶
宦達毎由稽古力夜深燈火莫辭勞¶
<pb:KR4h0117_WYG_258-10a>¶
　　　送人歸故園¶
故園休道已休兵客裏那堪送客行老去别懷殊作惡¶
亂餘歸計倍闗情孤村月落羣雞呌絶塞天清一鴈横¶
到日所親如見問浪遊江海負平生¶
　　　避地¶
避地長年大海東蕭條生事野人同春深耒耜孤村雨¶
日落帆檣逺浦風那得文章偕隠豹聊將音問託歸鴻¶
平生自恨無仙骨五色蓬萊咫尺中¶
<pb:KR4h0117_WYG_258-10b>¶
　　　卜居¶
木石為交不背盟卜居應得愜幽情雨苔蘸水溪魚上¶
風葉墜階山犬鳴習懶己成忘盥櫛避喧漸逺絶逢迎¶
義肥百戰收全勝特為躭詩太痩生¶
　　　題東湖青山寺古鼎銘長老鍾秀閣¶
手開樓閣貯羣經面對湖山衛百靈玉鏡夜寒通沆瀣¶
翠屏秋淨倒空青避煙鶴起簷間樹行雨龍歸几上缾¶
我亦逃禪雲水客便應蕭散共松扃¶
<pb:KR4h0117_WYG_258-11a>¶
　　　清勝軒(為姑蘇潤/上人作)¶
繞屋松杉手自栽重隂長日䕶蒼苔一溪窈窕花間入¶
三徑參差竹下開夜半霜鐘寧假莛秋深月鏡本無臺¶
主人定起焚香坐何處扁舟棹雪來¶
　　　悼湖心寺璧東文上人¶
祗林一葉隕秋霜回首滄洲淚兩行几上殘經塵已暗¶
篋中遺槁墨猶香雲迷圓澤三生石月冷維摩十笏房¶
想像清容何處記寒梅幾㸃竹蒼蒼¶
<pb:KR4h0117_WYG_258-11b>¶
　　　採蓮曲¶
採蓮復採蓮下有孤鴛鴦秋花不結實夜夜守空房¶
　　　其二¶
朝採並蔕蓮暮綰同心結不學綠楊枝含嚬送離别¶
　　　題畫¶
江樹青紅江草黄好山不㫁楚天長雲中樓觀無人住¶
只有秋聲送夕陽¶
　　　梧桐¶
<pb:KR4h0117_WYG_258-12a>¶
井梧徹夜下霜風錦繡園林瞬息空老盡秋容何足惜¶
鳳巢吹墮月明中¶
　　　題林泉野趣圖¶
清江白石帶疎林樊口幽居尚可尋夢裏草堂無恙在¶
秋風春雨總闗心¶
　　　題鴈¶
兵戈故國日凋殘野蔓荒煙白骨寒目送飛鴻度闗塞¶
有書無處報平安¶
<pb:KR4h0117_WYG_258-12b>¶
　　　迎大年椿上人不値暮歸偶成¶
東歸聞道己浮杯力疾逢迎日幾迴何處晚來成誤認¶
風簾竹影月忩梅¶
　　　竹枝詞¶
竹雞啼處一聲聲山雨來時郎欲行蜀天恰似離人眼¶
十日都無一日晴¶
　¶
　石倉歴代詩選巻二百五十八¶
