# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:12.636695
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷一百四十七
<pb:KR4h0117_WYG_147-1a>¶
欽定四庫全書¶
　石倉歴代詩選巻一百四十七¶
　　　　　　　　　　　　明　曹學佺　編¶
　宋詩二十四¶
　　蔡襄¶
　　　陪諸君㑹史館園¶
名園霽宿雨春日正和柔花香泛草際竹影搖清流鳴¶
禽自往還遊魚時沈浮出門市朝喧愛此林亭幽况陪¶
<pb:KR4h0117_WYG_147-1b>¶
君子讌飛斚逓相酬亦有佳人攜艶歌清睂愁佳人足¶
娯適遠思何夷猶故鄉去千里野堂臨溪頭夢寐别四¶
載南望無時休王粲昔從軍登樓以銷憂今余豈不然¶
每到終遲留¶
　　　楊叔武北堂夜話¶
嵗晏物景薄層陰向晩饒輕雲隠微月殘雪棲枯條夫¶
君有髙適顧我慰寂寥瀟洒開北堂拂榻延良宵前儿¶
陳古書坐見千載遙間亦發新句幽思含九韶神明靜¶
<pb:KR4h0117_WYG_147-2a>¶
外照念慮醉中消揚雄戒丹轂顔子安一瓢良玉不火¶
變翠栢寧霜彫此心固獨往聲利詎得招¶
　　　遊鼔山靈源洞¶
郡樓瞻東方嵐光瑩人目乘舟逐早潮十里登南麓雲¶
深翳落前樹暗迷幽谷朝雞亂木魚晏日明金屋靈泉¶
注石竇清吹出篁竹捫蘿躋上峯大空延眺矚孤青浮¶
海山長白挂天瀑况逢肥遯人性尚自幽獨西景復向¶
城淹留未云足¶
<pb:KR4h0117_WYG_147-2b>¶
　　　記題滁州豐樂亭¶
君為滁上守乘閒務幽尋羣從留山阿美望窮前林良¶
讌追佳賞髙亭曠遐臨煙雲無定姿水石惟清音靜見¶
魚鳥適遙聞雞犬深時節屢豐有民里無欺侵豈獨延¶
衆物因兹託冲襟大筆毎絶唱芳樽寧孤斟别日念已¶
長來期詎能今安得凌風翰相從殫嵗陰¶
　　　出東門向北苑路¶
曉行東城隅光華著諸物溪漲浪花生山晴鳥聲出稍¶
<pb:KR4h0117_WYG_147-3a>¶
稍見人煙川原正蒼鬱¶
　　　北苑¶
蒼山走千里斗落分兩臂靈泉出地清嘉卉得天味入¶
門脱世氛官曹真傲吏¶
　　　西齋秋暑¶
齋居一室靜晝永來風微仙碁覆前局女布便輕衣向¶
人顔色强與世心事違且効金門隠詎有田園歸¶
　　　丙申秋八月過漁溪驛驛舊有梅數株嘗題詩¶
<pb:KR4h0117_WYG_147-3b>¶
　　　　記今無有也¶
曽把蚤梅枝思君在别離别離雖云遠萬里終還期樹¶
枯根已撥人去復何之故館動秋色雲物藏寒曦清香¶
不可聞衰草空繁滋一夜平堦雨輾轉良自知¶
　　　訪天台庵¶
幽人去未還門户和雲閉亭午樹陰圓深冬泉響細寒¶
生羣䖝蟄清徹孤鶴唳寂莫傍山歸寫向滄溟際¶
　　　留别舊居花檻¶
<pb:KR4h0117_WYG_147-4a>¶
别意起中夕出門風吹衣側月光艶薄餘花香氣微清¶
尊嵗相向欲去心有違殘葩勿盡放主人行亦歸¶
　　　上元進詩¶
疊聳青峯寶炬森端門方佇翠華臨宸遊不為三元夜¶
樂事全歸萬衆心天上清光開夜色人間和氣閣春陰¶
要知盡作華封祝四十年來惠化深¶
　　　夢中作¶
白玉樓臺第一天琪花風靜彩鸞眠誰人得似秦臺女¶
<pb:KR4h0117_WYG_147-4b>¶
吹徹雲簫上紫煙¶
　　　龍臺¶
試看初日照龍臺白玉髙堂錦障開樹色一畨連雨淨¶
溪光幾曲抱山來雲歸深洞天形瘦風落前村笛弄哀¶
擬結青樓徧題詠思王何吝斗量才¶
　　　陳將軍廟¶
曽慿水柵誓長江報國全軀事不雙力屈已嗟袁粲死¶
勢孤猶笑李陵降宿墳古劒龍腥匣壞壁靈旗獸繞扛¶
<pb:KR4h0117_WYG_147-5a>¶
神理髙髙人意近楮錢祈福暗塵窓¶
　　　城南春㑹¶
陰雲薄薄地無塵清曉城南集畫輪睢苑即時裁雪霰¶
潁川連夜聚星辰山睂帖漢晴光擬鶯舌尋風碎語真¶
芳草有情迷謝客落花無主問秦人樽前莫厭歌醒耳¶
世上偏饒淚滿巾嘉意未闌繁盛減東皇底事惜殘春¶
　　　奉酬王知縣賞春不與以詩見贈¶
仙陬翠觀盡繁英朱白相兼照眼明池浸嵐光生晩碧¶
<pb:KR4h0117_WYG_147-5b>¶
鳥驚人語斷春聲談諧遽喜開懷久骫骳終慙走筆成¶
佳致可能陶靖節庭柯斜盼獨忘情¶
　　　次韻翠嵓寺¶
攬蔓嵓扃峻交繩寶界平斜峯約雲勢密樹起秋聲泉¶
檻妨蛩響霜樓助月明㝠筌兼洒落警句一何清¶
　　　夏晩南野¶
夏竹圍前檻凉襟折舊酲疊雲封日茜斜雨著虹明魚¶
動池開暈蟬移樹減清葭洲煙向暝鳬鶩自相迎¶
<pb:KR4h0117_WYG_147-6a>¶
　　　蕪陰樓上¶
野馬沈寒氣神禽度暖風斷霞天共紫斜日樹齊紅山¶
口橫虚釣江隈跋遠篷解窮千里目爭奈思無窮¶
　　　陪尹子漸申安禮宿香山寺¶
二月已强半尋春登石樓山光侵暮變草色到雲休歸¶
鳥沈巖際行人過樹頭剝苔看石碣因火認漁舟漸夜¶
灘聲惡憑虚屋勢浮乘閒聊自適觴詠屬吾流¶
　　　過天津橋¶
<pb:KR4h0117_WYG_147-6b>¶
日暖溪平水漸銷水聲纔下内前橋山川滿眼閒宮殿¶
草樹迷人舊市朝每向尋春偏有意却成懷古更無聊¶
洛陽平昔多豪俊惆悵埋魂不可招¶
　　　和丘提刑寄湖南賈度支¶
何處多離感山郵霽野光清吟貫騷雅遠意屬荆湘霜¶
樹呈秋色風蘭逗晩香使軺偏倚望摛藻寄回腸¶
　　　和丘提刑聞新鴈寄度支¶
翔鴈來江渚秋容在遠空幾聲疎樹外一字斷雲中虚¶
<pb:KR4h0117_WYG_147-7a>¶
館垂簷月平臯敗葉風裁詩託幽思幽思更無窮¶
　　　遊龍門香山寺¶
彩閣縈林轉蒼崖隔水開龕明千像日波起一灘雷綠¶
淺春前草香餘臘後梅背人驚鷺去將雨好風來雲氣¶
隨衣袂嵐光入酒杯清遊知不屢欲下更徘徊¶
　　　嵩陽道中¶
千里動秋意縈迴登古原山樵斵晩日野火著松門鐘¶
磬出隣寺牛羊下遠村振衣歸去好塵事厭知繁¶
<pb:KR4h0117_WYG_147-7b>¶
　　　送别陳北部¶
祖向西郊道川原畫閣臨燒痕經雨活樹色入谿深斜¶
日明春態孤雲感客心何人知别意重把酒杯斟¶
　　　宿揚州¶
𤓰洲堰埭阻行橈更待江頭後信潮獨背殘燈數歸路¶
風傳寒柝夜迢迢¶
　　　宿延平津¶
鳴籟蕭森萬木聲濃嵐環合亂峯青樓臺矗處雙溪㑹¶
<pb:KR4h0117_WYG_147-8a>¶
雷電交時一劒靈曉市人煙披霽旭夜潭漁火鬬寒星¶
畫屏曽指孤舟看今日孤舟在畫屏¶
　　　題漁溪驛¶
昔年同向臘中迴曽遶欄干折早梅今日獨來攀舊樹¶
風飜黃葉下蒼苔¶
　　　興化軍曹殿丞寄荔枝¶
厚葉纎枝新絳囊使君分寄驛人忙彩毫封處曽留意¶
筠籠開時不減香風色甚豪應少損路程差近得分嘗¶
<pb:KR4h0117_WYG_147-8b>¶
閩州縱有千千樹未抵家園氣味長¶
　　　飲薛老亭晩歸¶
終日行山不出城城中山勢與雲平萬家市井魚鹽合¶
千里川原彩錯明坐上潮風醒酒力晚來岩霧葢鐘聲¶
歸時休得然官燭在處林燈夾道迎¶
　　　江村¶
黯淡江村春日斜汀洲芳草野田花孤舟橫笛向何處¶
竹外炊烟三兩家¶
<pb:KR4h0117_WYG_147-9a>¶
　　　三月再還家¶
曉樹鄉關路春衣使者軺江眠聞落霰野飯掇新苗入¶
里威稜減寧親喜氣饒勤勤父師教疾苦若為消¶
　　　建溪桃花¶
何物山桃不自羞欲乘風力占溪流仙源明有重來路¶
莫下橫枝礙客舟¶
　　　晝寢宴坐軒憶與蘇才翁㑹别¶
投凉下馬卧僧家遶簟清風巻絳紗脩竹滿前微雨過¶
<pb:KR4h0117_WYG_147-9b>¶
遠山無際薄雲遮武侯舊隠人應到閩粤孤城日自斜¶
解與塵心消百事更開新焙煮靈芽¶
　　　嘉禾郡偶書¶
盡道瑤池瓊樹新仙源尋到不逢人陳王也作驚鴻賦¶
未必當時見洛神¶
　　　哭賈少卿¶
畫旗南度謫長沙粤海新恩路更賖子日鵩來知主去¶
辰年龍㑹為賢嗟猶多婚嫁先捐館無復田園可寄家¶
<pb:KR4h0117_WYG_147-10a>¶
曽是德公推奬厚一觴何處酹魂車¶
　　　宿漁梁驛¶
庭樹疎踈河漢低瓦溝霜白月平西寒鴉不奈單棲苦¶
落泊驚飛到曉啼¶
　　　寓居興化轉運廨舍¶
病惱連春夏居閒意味長海風生永晝山雨送微凉書¶
帙梅蒸潤衣巾荔實香塵緣消遣盡物我兩俱忘¶
　　　丙申五月遊興化西門上溪¶
<pb:KR4h0117_WYG_147-10b>¶
尋谿因過上溪遊雨後溪渾水亂流因傍堤松却飛葢¶
為聞山鳥輟鳴騶平田䆉稏青雲合滿谷芭蕉碧玉抽¶
開濟無功須早去故時𤓰隴有通侯¶
　　　仁宗皇帝挽詞¶
儉薄留遺詔遵行在繼承桐棺㑹稽冡瓦器孝文陵闕¶
外秋螢度林端曉月澄須知無可欲終古不騫崩¶
　　　其二¶
萬世威神在多方惠澤隆密音通塞壤行哭亦兒童畫¶
<pb:KR4h0117_WYG_147-11a>¶
翣離丹闕幽堂對紫嵩孤臣空雨泣白首抱遺弓¶
　　　昭陵行¶
宮人上塜候昏鐘簾外香煙燭影紅庭栢飛霜陵漏永¶
可憐今夜月明中¶
　　　有遺梅花枕前者因成¶
誰寄梅花置枕傍前時復得枕清香因香夢徹江南路¶
江水浮天月似霜¶
　　　洪澤阻風¶
<pb:KR4h0117_WYG_147-11b>¶
今日風期惡遲迴一水濱村旗呈酒聖廟鼓賽河神躍¶
鯉曽驚網飢烏不避人商工時借問何處即通津¶
　　　和答孫推官久病新起見過錢塘之什¶
于世無機是海翁客情醒醉任隣鐘廉纎雨意還侵夜¶
料峭春期未減冬寶氣上浮南掩玉嵗寒中立不凋松¶
君王自結英雄網千載風雲定有從¶
　　　和偶登安濟亭¶
津亭遙望草萋萋空曠清懷與物齊春水倒行潮欲上¶
<pb:KR4h0117_WYG_147-12a>¶
晩雲平壓日先低髙城覽古人何在遠渡傷離客自迷¶
好共山翁同出處不隨朝騎五門西¶
　　　和江上觀潮¶
地巻天回出海東人間何事可爭雄千年浪説鴟夷怒¶
一信全疑渤澥空寂靜最宜聞夜枕崢嶸須待駕秋風¶
尋思物理真難測隨月虧圓亦未通¶
　　　開州園縱民遊樂二首¶
風日朝來好園林雨後清魚遊知水樂蝶戲見春晴草¶
<pb:KR4h0117_WYG_147-12b>¶
軟迷行跡花深隠笑聲觀民聊自適不用管絃迎¶
　　　其二¶
節候近清明遊人出踏青插花穿㦸户酤酒向旗亭日¶
迥林光潤風迴海氣腥未知何處樂歸路已嚴扃¶
　　　遣興¶
苦竹生笋四五寸櫻桃開花千萬枝空濛野色當樓處¶
索寞春寒帶雨時已放清歌逐瑤管旋篘新釀行金巵¶
衰翁酩酊自為樂舉鞭不問并州兒¶
<pb:KR4h0117_WYG_147-13a>¶
　　　上巳日州園東樓¶
地上多于枝上花東樓凝望惜年華潮頭正對伍員廟¶
燕子争歸百姓家粉籜漸髙山徑笋綠旗初展石岩茶¶
流芳自與人兼老樽酒相逢莫重嗟¶
　　　渡南澗¶
隠隠飛橋隔野煙石磯西畔問漁船桃花盡日隨流水¶
洞在清溪何處邊¶
　　　入天竺山留客¶
<pb:KR4h0117_WYG_147-13b>¶
山光物態弄春暉莫為輕陰便擬歸縱使晴明無雨過¶
入雲深處亦霑衣¶
　　　十三日出趙園觀花¶
水際開花千萬窠初鶯時逐麗人歌欲知太守行春樂¶
只向東城得最多¶
　　　伏承躬侍安輿出遊煙霞洞拙詩奉呈運使學¶
　　　　士¶
新晴特地入煙霞道並南山轉更賖幽磬過隣溪口寺¶
<pb:KR4h0117_WYG_147-14a>¶
衆雞鳴午野人家洞深隨溜光如雨石古籠籐亂放花¶
潘岳小園猶作賦輕軒選勝樂無涯¶
　　　杭州璘上人以花栽數種見寄¶
名園參差十數窠商船千里任風波土花分破根株小¶
春色隨來意緒多欲種更看移樹法將開須與傍欄歌¶
中年漸不勝杯酌紅翠他時奈爾何¶
　　　徐虞部以龍尾石硯邀余第品仍授來使持還¶
　　　　書府¶
<pb:KR4h0117_WYG_147-14b>¶
玉質純蒼理緻精鋒鋩都盡墨無聲相如間道還持去¶
肯要秦人十五城¶
　　　大湖驛寄建州同年竇職方¶
别驛臨溪曲清寒結曉陰灘聲生亂石雨意在閒林登¶
第年華久相逢禮愛深茶山春物近那得共追尋¶
　　　春日¶
東風吹雨濕鞦韆紅㸃棠棃爛欲燃擬買芳華贈年少¶
紫榆春小未成錢¶
<pb:KR4h0117_WYG_147-15a>¶
　　　桃杏園¶
上有繁葩下落英紅波動蕩逐風行夕陽開處猶光艶¶
何况今宵值月明¶
　　　和楊龍圖蘆鴈屏¶
何事髙堂秋思生野蘆寒鴈畫工精風前舞並孤根老¶
雲外相從去意輕不似丹青能借色若逢霜月定聞聲¶
研桑心術都無取回望江鄉計未成¶
　¶
<pb:KR4h0117_WYG_147-15b>¶
　¶
　¶
　¶
　¶
　¶
　¶
　¶
　石倉歴代詩選卷一百四十七¶
