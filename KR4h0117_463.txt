# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:22.191176
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百六十三
<pb:KR4h0117_WYG_463-1a>¶
欽定四庫全書¶
　石倉歴代詩選卷四百六十三¶
　　　　　　　　　　　　明　曹學佺　編¶
　明詩次集九十七¶
　　林廷㭿¶
　　　題桐鄉令張文儀甘棠卷¶
我昔守東吳君時宰桐鄉清風逼鄰壤製錦誇循良三¶
載如一日百里𢎞春陽徵書飛彩鳯引鶴辭琴堂赤子¶
<pb:KR4h0117_WYG_463-1b>¶
失怙恃攀轅淚淋浪我侯不可留所思在甘棠見棠如¶
見侯庸敢翦且傷棠兮有時盡耿耿民不忘¶
　　　新婚别和韻¶
二八誰家女顔色嬌如花蛾睂掃春山逺適良人家女¶
蘿附長松永結中心好曽聞父母言夫妻願偕老平明¶
下君床忽聞理行裝欲問郎何之未語心先傷不恨郎¶
情薄只恨賤妾身妾身非男子苦樂由他人在家學養¶
蠶織成一匹帛為郎製春衫不知寛與窄郎貌認未真¶
<pb:KR4h0117_WYG_463-2a>¶
郎心那可測去去莫念儂功名須努力¶
　　　題清虚亭次丁民部韻¶
攬衣步髙臺新亭訝仙境萬山圖畵開一鳥雲霄逈烏¶
石幾千年乾坤留此景鶴巢下松露屐印苔痕冷天王¶
許乞祠我當奉朝請一日一登臨醉卧花間影¶
　　　和貞菴司冦逰靈谷贈月泉僧¶
靈谷我曽逰雲林樂未竟忽誦貞菴篇三復起遐敬暮¶
春天氣和舞雩發清詠等閒風雨來筆底珠璣逬棠隂¶
<pb:KR4h0117_WYG_463-2b>¶
散秋臺于公昭五聼覆盆仰餘光孤月懸飛鏡老我江¶
湖翁夙抱煙霞病落落羈旅臣何時謝機穽歸釣龍臺¶
津肯容山水剰茫茫宦海中風㠶𣺌無定慙愧月泉僧¶
禪牀心自淨¶
　　　楝塘歌為池州推府李伯義乃翁作¶
棟塘老人好竒者生平足跡半天下五湖煙月載扁舟¶
十尺珊瑚光照夜歸來卜築棟塘橋四時風景何逍遥¶
橋邊誰種雙棟樹翠雲髙葢張青霄勝日棋敲花外局¶
<pb:KR4h0117_WYG_463-3a>¶
朗吟醉倚瀟湘玉玉人何處抱琴來好似輞川圖一幅¶
承家有子登巍科黄堂治獄清風多指日推恩荷天寵¶
龍光下燭山之阿我亦東西南北人何年倚棹鏡湖濱¶
浩歌一曲棟塘上棟花塘水春無垠¶
　　　春宵紀夢¶
昨宵夢入蓬萊宫夭桃十里含猩紅珠簾半捲千山曉¶
馬蹄玉勒聲玲瓏霓裳仙子下階拜天風馥馥吹羅帶¶
笑問仙郎何處來秋波兩㸃凝銀黛拂塵坐我以錦絪¶
<pb:KR4h0117_WYG_463-3b>¶
開樽醉我以玉醴酒酣起舞百花前金釵影落銀燈裏¶
勸郎滿酌聼我歌人生浮世能幾何昨日紅顔少年客¶
明朝一鏡風霜皤仙郎豈是尋常父學貫天人邁今古¶
姓名一入黄金閨四海蒼生望霖雨憂國憂民繫此心¶
寧暇清歌與妙舞我聞斯言興益狂狂來欲飲三百釡¶
譙樓誰遣吹殘角星斗䦨珊曉雲薄覺來好夢苦難尋¶
開窗惟見松梢鶴¶
　　　春暮宫詞¶
<pb:KR4h0117_WYG_463-4a>¶
鳯閣龍樓春信早萬年枝上鶯聲老楊栁池塘欵欵風¶
玉顔肯為閒花惱前殿歌鐘後殿聞美人何處承恩好¶
洞簫吹向月明中夢回猶憶蓬萊島美人結歡須及時¶
莫待鏡中𤣥髪縞但願前星煥紫霄不妨冷落長門道¶
　　　題亡友鄭萬里大尹鳯溪巻¶
不見鳯溪人忍讀鳯溪卷鳯去何時還溪流浄如練憶¶
昔丹山見羽儀九苞文采光陸離虞廷不叶簫韶奏空¶
使行人歌徳衰晚向琴堂伴孤鶴仰首長鳴驚碧落枳¶
<pb:KR4h0117_WYG_463-4b>¶
棘終非老鳯棲萬里天風振寥廓歸卧師山澤羽毛風¶
流一代誇人豪塵世茫茫已今古撫卷淚落燈前雨¶
　　　哭南京吏部郎中華汝和¶
前年君送我細雨江城秋此日我哭君西風雙淚流離¶
亭一杯酒翻作生死愁忍讀贈我詩墨花雲錦浮忍看¶
遺我劍寒光貫斗牛世事不可問嵗月空悠悠君有才¶
用弗究君有徳胡不夀棲遲郎署二十年題墓猶從大¶
夫後幾尺豐碑太史銘辛苦平生應不朽¶
<pb:KR4h0117_WYG_463-5a>¶
　　　阻雨東昌次同舟陳助教韻¶
煙雨迷行色江村繫小舟鄉心愁入夜客鬢易驚秋聲¶
斷風前鴈機忘水上鷗親庭在何處遥望白雲樓¶
　　　祈雪次韻¶
雪瑞符三白歡聲動八荒和章慚狗尾竊禄簉鵷行海¶
鶴頭俱白山翁鬂愈蒼謫仙歌郢調咫尺更相望¶
　　　張秋阻風雨用前韻¶
水國蒲㠶夜有風隔鄰漁唱一燈紅雲霓已副為霖望¶
<pb:KR4h0117_WYG_463-5b>¶
江漢誰多濟險功旅夢驚回憎漏永吟髭撚斷覺詩窮¶
髙堂不盡懐兒意定倚南樓看北鴻¶
　　　和趙克用豸史煎茶韻¶
誰採東䝉一掬春品題都付玉堂人龍團勑賜恩偏重¶
鶴頂傳方迹未陳石鼎烹來初薦客金甌啜罷解通神¶
武夷回首鄉山逺風味空於夢裏親¶
　　　次韻送汪愛之歸新安¶
一棹煙波任所之鳯臺秋晚盍簮時月籠野寺雞聲亂¶
<pb:KR4h0117_WYG_463-6a>¶
風度寒汀鴈影遲夢落關山聞玉笛醉吞湖海倒金巵¶
明時莫負弓裘業青瑣勲名海内知¶
　　　經濟川太白樓¶
突兀髙城見此樓乾坤千古水東流長鯨一去青山老¶
黄鶴空餘碧樹秋醉眼不觀塵世事頳肩誰任廟堂憂¶
放歌樓下君休笑秪恐前身是若儔¶
　　　封豸史龍塘蕭公輓詩¶
半生辛苦獨興家蔗境優游樂事賖錦軸琅函新紫誥¶
<pb:KR4h0117_WYG_463-6b>¶
豸袍華髪老烏紗草堂春静空啼鳥松逕秋深自落花¶
愁絶龍塘釣逰處野鷗無語立平沙¶
　　　贈撫州致政謝揮使¶
老來虎帳謝兵機世態都忘是與非山水有情留别墅¶
干戈無夢到征衣五湖煙月鷗初狎一逕雲松鶴自歸¶
笑把龍韜三四卷膝前交付謝𤣥暉¶
　　　送職方羅道原乞疾省母歸嶺南次同寅聨句¶
　　　　韻¶
<pb:KR4h0117_WYG_463-7a>¶
嶺雲芳草鴈書頻懇把封章扣紫宸萬里歸心懸白髪¶
一囊行色伴青春情深烏鳥元非病賦入蓴鱸自有神¶
對酒莫辭今日醉出門回首即參辰¶
　　　姑蘓謝揮使文表早棄儒官襲職自號投筆居¶
　　　　士晚休林下更號投戈席間索予詠之¶
少年投筆晚投戈文武全材世豈多虎帳月明無警柝¶
鱣堂風静有絃歌一庭春草心長醉三尺龍泉手自磨¶
此日歸來教孫子半懸金印半登科¶
<pb:KR4h0117_WYG_463-7b>¶
　　　五月三十夜宿宣風館次王伯安壁間韻¶
雨過苔紋繡緑痕水清沙白鳥聲渾雲封石洞僧歸舍¶
月落柴門犬吠村兩鬂風霜驚白髪一襟愁緒怯黄昏¶
香銷燭盡方成寐又恐家山役夢魂¶
　　　閏五月五日過湘江觀競渡有作¶
江雲倚棹渡三湘水陸兼程盡日忙茅屋亂煙經雨濕¶
竹林清露帶風香屈原舟上江花白賈誼祠前樹色蒼¶
弔古懐鄉倍惆悵一年孤負兩端陽¶
<pb:KR4h0117_WYG_463-8a>¶
　　　立秋道中¶
計程三月鎮淹留兩月青山一月舟緑水橋邊芳草徑¶
碧波江上白雲樓西風鴈影寒塘暮落日蟬聲逺樹秋¶
恠底青綾不成寐酒兵無力破深愁¶
　　　安寧夜坐候周少㕘盛僉憲二公¶
風簾露坐更初轉落盡燈花惱客情老樹烏啼山色暮¶
長空雲散月華清雞聲比屋秋臨水鴈影衝寒夜度城¶
欲典客衣沽市酒對床無寐話心盟¶
<pb:KR4h0117_WYG_463-8b>¶
　　　臘日㑹黄姚安姊丈于楚雄萬里天涯悲喜交¶
　　　　集詩以述懐¶
相思有夢隔千里相見無言對月明往事年來那可問¶
異鄉身在亦堪驚彩雲樓外簫聲逺白髪堂前舞袖輕¶
欲向青樽話心曲海天東望不勝情¶
　　　陳公希白嘗任吾閩憲長方伯擢都憲巡撫中¶
　　　　州舊寅諸公徵詩寄之¶
一自中丞别海鄉八閩無地不甘棠紫薇簾外三春雨¶
<pb:KR4h0117_WYG_463-9a>¶
翠柏臺端六月霜池湧墨花留㸃畫碑深苔蘚䕶文章¶
何時入佐明天子筆洒商霖沛八荒¶
　　　全璧榮歸送憲副張公元器致政還湖州¶
宦路翺翔四十年連城聲價故依然黄堂雨露春千里¶
柏府冰霜月一天緑野松篁開别墅青山琴鶴擁歸船¶
休論負郭連阡陌看取君家種玉田¶
　　　和南澗中丞九日韻¶
萬里秋空太廓寥野雲汀草逕蕭蕭酒逢佳節還増量¶
<pb:KR4h0117_WYG_463-9b>¶
詩媿凡才每折腰黄菊滯人花未放青山伴我興偏饒¶
煙波身世君棲穩回首風㠶浪裏瓢¶
　　　其二¶
節過重陽菊未葩市橋猶喜酒堪賖乾坤秋老山如瘦¶
江漢風髙帽欲斜筆陣當年留諫草棋聲半夜落燈花¶
白雲一榻容酣睡遮莫青蠅亂集𤓰¶
　　　十月十七夜同黄明南僉憲飲陳敦賢少㕘舟¶
　　　　中聨句¶
<pb:KR4h0117_WYG_463-10a>¶
燈影船窗夜漏長故人相見倒衣裳江湖有約尊前雨¶
歳月無情鏡裏霜玉樹向誰依晚景黄花何處采秋芳¶
關河一隔三千里歸夢何時問建章¶
　　　次聨句韻¶
楓林霜葉釀新晴江路風煙一棹輕候鴈拂雲知冷暖¶
野禽浮水恣縱横十年舊雨燈前話萬里飛雲海上情¶
何處玉簫聲斷續客窗欹枕到天明¶
　　　風雪中自徳興暮抵樂平¶
<pb:KR4h0117_WYG_463-10b>¶
五更風雪擁征袍盡日驅馳不憚勞壯志未能紓國計¶
衰顔聊復藉村醪千山日落鳥啼樹萬里天空鶴在臯¶
一紙書來情萬縷江東回首念兒曹¶
　　　輓許啓衷都諫¶
孤忠憤激竟亡身象齒誰云秪自焚青瑣有名留諫草¶
玉樓何處續新文魂依鶴髪三更夢愁結烏山幾洞雲¶
最是倚欄殘月裏數聲鄰笛不堪聞¶
　　　送胡豸史士寧還朝¶
<pb:KR4h0117_WYG_463-11a>¶
吳門風景憶同逰製錦才華第一流玉斧光揺銀漢月¶
繡衣風動柏臺秋春前折栁還青眼雪裏看山漸白頭¶
一幅皁囊無長物只將民隱達宸旒¶
　　　和都運使時凖秋韻¶
何處砧聲夜未休客懐寥落又逢秋隔林楓葉紅如錦¶
入眼嵐光翠欲流宦海風波遲後樂帝京煙月記同逰¶
東籬有酒須&KR0184;醉莫遣黄花笑白頭¶
　　　閏四月十二日度分水關¶
<pb:KR4h0117_WYG_463-11b>¶
又擕書劍度閩關半百流光兩鬂斑庭訓片言猶在耳¶
君恩五世重於山十年江漢垂綸久萬里風塵行路艱¶
况值明良新際㑹未容杖屨便投閒¶
　　　宿天池喜晴¶
逺寺踈鐘報曉晴上方樓閣日華明雲中圗畵浮嵐翠¶
樹裏笙簧落澗聲好鳥有情如喚客野花無數不知名¶
十年奔走紅塵面敢向天池漫濯纓¶
　　　重過蘓州¶
<pb:KR4h0117_WYG_463-12a>¶
一别黄堂十八年吳門重覩舊風煙遥看山色還如故¶
細問民風不逮前青眼每逢鄉老盻白鬚贏得市童憐¶
并州回首真成夢猶有何戡奏管絃¶
　　　崇安道中望武夷仍用前韻¶
停車遥見武夷山洞府煙霞第一關紫禁星辰凝望眼¶
青溪花鳥破愁顔茂林風葉長疑雨峭石春苔半染斑¶
笑看野雲閒出岫從龍飛去又飛還¶
　　　送環玉馬士貞之任潮郡幕狀元鐸之孫瓊州¶
<pb:KR4h0117_WYG_463-12b>¶
　　　　貳守叔文之子¶
環玉樓前倚醉歌落紅春水柰愁何狀元玉署文名重¶
别駕瓊州政蹟多野寺鶯聲迎客旆江亭栁色漾晴波¶
嶺南故舊如相問老我煙霞兩鬂皤¶
　　　次大司冦同年周貞菴韻¶
周廬警柝夜森森精白歆承上帝心百辟衣冠金殿曉¶
九霄風露玉壇深星屯劍㦸環三匝雲擁宫墻覆十尋¶
幾度慶成叨錫燕醉歌天保續遺音¶
<pb:KR4h0117_WYG_463-13a>¶
　　　具香帛馳奠大方伯石厓謝年兄詩以哭之¶
當年同醉曲江濱海内心知更幾人丹陛風雲雙闕曉¶
紫薇花雨一堂春潯陽悵别言猶在梅嶺傳書墨尚新¶
何處笛聲吹夜月鳯臺翹首欲沾巾¶
　　　華泉司徒䘮妾浚川司馬以詩悼之和韻一首¶
紫簫聲斷夜深聞海濶風髙落鴈羣金鳯空餘釵上影¶
玉肌猶印枕邊紋芳魂寂寞悲團扇仙馭飄颻憶縐裙¶
惆悵東坡殘月裏夢回何處覔朝雲¶
<pb:KR4h0117_WYG_463-13b>¶
　　　又和貞菴司冦韻為邊華泉悼妾¶
魚水深情樂未央百年遺恨合歡床錦衾賸有鮫綃淚¶
寳鴨空餘燕寢香疑是芳魂歸碧落欲慿金闕扣西廂¶
蓬瀛弱水三千里幽恨慿誰較短長¶
　　　辛夘正月上辛日郊祀明堂齋居和柴京兆韻¶
引領鑾輿下九天明王典禮信無前齋居兵署今三度¶
旅食金陵又二年寳鴨香銷詩未就銅龍聲咽夜忘眠¶
孤臣白髪還遭遇載誦明良喜起篇¶
<pb:KR4h0117_WYG_463-14a>¶
　　　克柔乃尊就養京師還靖江搢紳餞别有卷¶
半生清隱鹿門秋京國觀光此勝逰鶴髪山中藏器久¶
鳯毛天上拜恩優蘭陵松菊勞清夢潞水風煙載客舟¶
早晚民曹奏嘉績五雲鸞紙下龍樓¶
　　　四時江南曲¶
鳥鳴花樹繁春滿江南道不見花下人但見青青草¶
緑隂夾江岸逺客舟到門吳姬勸客飲舞袖輕翩翻¶
湖光入良夜泛月湖中逰笛聲起林薄蕭蕭湖水秋¶
<pb:KR4h0117_WYG_463-14b>¶
江南冬如春一鴈凌風翥美人長相思倩爾傳書去¶
　　　走筆寄友¶
停舟江上一逢君紫鳯青鸞夐不羣此日相思空有夢¶
隔江春色暮山雲¶
　　　題便面¶
獨坐江樓思渺然隔江風送釣魚船忘機羨爾真堪樂¶
猶被絲綸一髪牽¶
　　　題蕭何夜追韓信便面¶
<pb:KR4h0117_WYG_463-15a>¶
午夜松風蕩九圍英雄何事任奔馳可憐雲夢傷心處¶
應恨當年匹馬遲¶
　　　輓致政吾閩僉憲海釣蕭先生¶
柏臺歸卧草堂秋人物清朝第一流文字于今傳海外¶
不須遺稿倩人收¶
　　　題市舶尚公冊葉¶
木落江空萬里秋小亭詩酒共夷猶玉人何處攜琴至¶
目斷沙汀幾㸃鷗¶
<pb:KR4h0117_WYG_463-15b>¶
　　　庚寅仲春同司冦周貞菴司徒邊華泉少司徒¶
　　　　顧新山巡撫陳荷峯登雨花臺次貞菴韻¶
金陵形勝自天開虎踞龍蟠地脉來滿眼風光吟不盡¶
笛聲孤起鳯凰臺¶
　　　東園雜興¶
海東東去有丹丘仙景依稀此地收日暖風和花爛漫¶
不妨時向醉鄉游¶
　　　祈雪次韻¶
<pb:KR4h0117_WYG_463-16a>¶
樓閣凌雲映玉霞白雲堆裏有仙家天孫幻取銀河水¶
灑作瓊林萬樹花¶
　　　其二¶
夜榻常疑欲曙天梅花紙帳亦堪憐夢魂飛入瑶臺上¶
誰送清歌落枕邊¶
　　林廷模(字利正康懿從弟𢎞治/十一年貢生有秋江集)¶
　　　重陽憶利堅弟¶
去年黄花開共賞重陽節髙堂傳茰觴兄弟同歡色今¶
<pb:KR4h0117_WYG_463-16b>¶
年復重陽弟兮竟何適光隂瞬息間世事幽明隔有酒¶
不見君使我肝腸裂對酒歌且哀歌竟泪亦竭¶
　　　鹿溪逸興為郯城尹洪啓明題¶
鹿溪溪頭結茅屋溪水過門清可掬黛濃玉削溪上山¶
掩映溪花與溪竹住溪主人元不凡醒心却愛溪潺湲¶
草坐每分溪畔石書聲時出溪雲間一從鵬翮同風舉¶
天北天南幾寒暑清風明月故湏吾墨綬銅章烏用汝¶
何如臨溪濯纓塵沙鷗盟事堪重陳尊酒斜陽閒放棹¶
<pb:KR4h0117_WYG_463-17a>¶
斷磯春水晴垂綸淺深况免波濤惡十年舊夢今方覺¶
詩筒茶鼎老生涯藜杖芒鞵醉行樂吁嗟此樂人少知¶
名塲利路分多岐柴桑千載卓哉見北山當日胡為移¶
芙蓉水通松菊徑秋江景亦鹿溪勝便湏拂袖歸去來¶
與君重續山隂興¶
　　　題敗荷鶺鴒圖¶
寫生誰執黄荃筆貌出江南秋半幅芰荷零亂菰蒲寒¶
凉颷吹動銀塘緑鶺鴒棲飛兩不寧似憶同羣隔存没¶
<pb:KR4h0117_WYG_463-17b>¶
眼底豈無鷗鷺儔不是知心肯相恤因之忽動連枝思¶
臨題無語傷心曲¶
　　　送方質甫歸蘭谿¶
無限留連意長亭盡一巵潮添梅雨歇暑薄栁風微行¶
色縁詩壯離舟趂醉移并州故鄉景能不介心思¶
　　　東溪為葉司訓玉題¶
夙愛朝宗水東溪結數椽閒垂嚴子釣晴放米家船花¶
謝隨春漲鷗眠趂曉天宦途憶佳景幾度夢中還¶
<pb:KR4h0117_WYG_463-18a>¶
　　　晩秋平逺樓即景¶
半撻碧窗紗凭欄趣轉嘉鴈聲來别渚秋色入誰家雲¶
去山容痩風來雨脚斜老僧謝塵鞅坐對一籬花¶
　　　渡江¶
楊子波濤濶知津已有年晴沙明鳥跡腥水帶蛟涎樹¶
色藏孤島鐘聲破曉煙勞勞成底事又買渡江船¶
　　　暮春¶
羇旅身長病蹉跎嵗乂殘頭顱應漸改夢寐若為安省¶
<pb:KR4h0117_WYG_463-18b>¶
事慵開戸無言獨倚欄深盃聊復舉長鋏未須彈¶
　　　成山寺¶
青山環古刹彷彿畵圖開禪榻留雲宿僧齋喚鶴陪聼¶
泉忘久坐刻竹記曾來老衲渾無事關門䕶緑苔¶
　　　寄平逺臺僧百錬¶
京國驅馳十丈埃野心常憶逺公臺煙銷竹外茶初熟¶
月滿庭前鶴未回半榻白雲垂紙帳一簾香雪落岩梅¶
重逢遥在秋深處籬菊須留霜後開¶
<pb:KR4h0117_WYG_463-19a>¶
　　　京邸寄閩中諸友¶
東風隨計上楓宸馬首輕飄九陌塵樗櫟敢云清廟選¶
鶯花空負故園春香雲迷夢朱樓夜寒雨添愁逺道身¶
不識韭盤呼酒處可能遥憶未歸人¶
　　　懐何仲黙¶
憶昔鄉書謬薦樗帝城煙月共僑居文傳錦綉行空馬¶
情契金蘭得水魚笑語别來頻入夢燈窗病後久抛書¶
相思欲寄關山逺東閣梅花興已虚¶
<pb:KR4h0117_WYG_463-19b>¶
　　　逰皷山¶
偶隨芳草訪禪關乗興登臨萬仞山黄鳥有情留客醉¶
白雲無恙伴僧閒竹籬春暮花猶媚茶竈煙銷鶴自還¶
不識舊逰題詠句也曽籠入碧紗間¶
　　　逰于山次鄭于漢韻¶
九仙臺閣倚髙峰扶醉登臨逸趣濃東注春波連野緑¶
北瞻天闕見雲紅林間影落斜陽鳥樓外聲傳别寺鐘¶
因待玉人成久坐不知明月上孤松¶
<pb:KR4h0117_WYG_463-20a>¶
　　　京邸秋懐¶
西風將冷入窗紗旅况無端百感加萬里夢魂惟白髪¶
一年光景又黄花此身好類沙頭鴈何日當歸海上家¶
不盡乾坤心亊在倚樓吟對夕陽斜¶
　　　逰西湖¶
岸栁汀蘭入望幽西湖佳景稱遨逰山髙僧住空中寺¶
水静漁撑鏡裏舟眼隘乾坤今日醉心懸廊廟古人憂¶
明朝塵跡匆匆去慙愧沙頭自在鷗¶
<pb:KR4h0117_WYG_463-20b>¶
　　　送楊邦禎還蜀¶
帝里風光欲暮秋送君西去路悠悠黄花隨處動吟興¶
紅葉滿林増别愁雪案且勞親冊簡雲衢終許騁驊騮¶
臨岐杯酒還深囑盛世功名在蚤修¶
　　　暮春次程鄉大覺寺之白雲亭¶
半榻雲林冒雨移小亭幽静病夫宜韶光倐爾隨駒隙¶
民瘼從來畏繭絲塵亊不關輸老衲公家未了笑癡兒¶
舊游回首鄉山逺空負梅房在翠微¶
<pb:KR4h0117_WYG_463-21a>¶
　　　寓三河王内翰先生惠新泉細茶詩以奉謝¶
南澗清流北苑芽玉堂人贈玉川家喚青忙剖船頭竹¶
浮白旋凝碗面花手閱月團差足擬身臨釣石底須誇¶
生平苦抱文園病從此金莖望可賖¶
　　　贛州見閩録喜曄中舉¶
綵鷁朝天贛水過喜聞兒聼鹿鳴歌豈應駒步能千里¶
得際龍飛第一科培植深根皆祖澤光榮奕葉總恩波¶
謝安挈帶同隨計杏苑春風待振珂¶
<pb:KR4h0117_WYG_463-21b>¶
　　　送鄭員外繼之移病還閩¶
文園經春秪髙卧去住兩合難為情京塵馳驅羸馬怯¶
春水蕩漾浮鷗輕身能強健藥奏㨗興到揮灑詩入評¶
看山有時踏芒履只許一鶴閒隨行¶
　　　悼琴童¶
衣食從吾十載餘晨昏供役念勤渠嚢詩慣識橋頭路¶
煮茗長依竹外厨解事更誰差可意鬻丁縁爾重増吁¶
客舟重過清湖上愁誦柴桑遣力書¶
<pb:KR4h0117_WYG_463-22a>¶
　　　姑蘇阻雪用鄭于漢韻奉寄¶
朔風吹雪滿蘇臺羇旅愁膓日幾回梅寄隴頭慿驛使¶
桃開洞口憶天台王郎剡曲辜蘭棹天女空中碎玉釵¶
却笑長安貧杜甫門前風雨更誰來¶
　　　題趙松雪畵竹¶
瀟湘寫出一枝春宋代王孫筆意新見說清風更千畝¶
結茅還可避囂塵¶
　　　題牧牛圖¶
<pb:KR4h0117_WYG_463-22b>¶
黄葉岡頭跨犢過澗泉聲似和清歌得芻寄語須歸蚤¶
日暮寒山猛虎多¶
　　　太平¶
太平溪上客舟過坐聴滄浪醉裏歌無數落花隨水去¶
前山風雨夜來多¶
　¶
　¶
　石倉歴代詩選巻四百六十三¶
