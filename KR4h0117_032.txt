# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:10.034885
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷三十二
<pb:KR4h0117_WYG_032-1a>¶
欽定四庫全書¶
　石倉歴代詩選巻三十二¶
　　　　　　　　　　　　明　曹學佺　編¶
　盛唐一¶
　　𤣥宗皇帝(諱隆基睿/宗第三子)¶
　　　送李邕之任滑臺¶
漢家重東郡宛彼白馬津黎庶既蕃殖臨之勞近臣逺¶
别初首路今行方及春課成應第一良牧爾當仁¶
<pb:KR4h0117_WYG_032-1b>¶
　　　登蒲州逍遙樓¶
長榆息烽火髙栁静風塵卜征巡九洛展預出三秦昔¶
是濳龍地今為上理辰時平乗道泰聊賞遇年春黄河¶
分地絡飛觀接天津一覽遺芳翰千載肅如神¶
　　　初入秦川路逢寒食¶
洛陽芳樹映天津灞㟁垂楊窣地新直為經過行樂處¶
不知虚度兩京春去年餘閠今春早曙色和風著花草¶
可憐寒食與清明光輝併在長安道自從闗路入秦川¶
<pb:KR4h0117_WYG_032-2a>¶
争道何人不戲鞭公子途中妨蹴踘佳人馬上廢鞦韆¶
渭水長橋今欲渡葱葱漸見新豐樹逺看驪岫入雲霄¶
預想湯池起煙霧煙霧氛氲水殿開暫拂香輪歸去來¶
今嵗清明行已晩明年寒食更相陪¶
　　　春臺望¶
暇景屬三春髙臺聊四望目極千里際山川一何壯太¶
華見重巖終南分疊嶂郊原紛綺錯參差多異狀佳氣¶
滿通溝遲歩入綺樓初鶯一一鳴紅樹歸雁雙雙去緑¶
<pb:KR4h0117_WYG_032-2b>¶
洲太液池中下黄鶴昆明水上映牽牛聞道漢家全盛¶
日别館離宫趣非一甘泉逶迤亘明光五柞連延接未¶
央周廬徼道縱横轉飛閣廻軒左右長須念作勞居者¶
逸勿言我後焉能恤為想雄豪壯栢梁何如儉陋卑茅¶
室陽烏黯黯向山沈夕鳥喧喧入上林薄暮賞餘囘歩¶
輦還念中人罷百金¶
　　　過大哥宅¶
魯衛情先重親賢愛轉多冕旒豐暇日乗景暫經過戚¶
<pb:KR4h0117_WYG_032-3a>¶
里申髙宴平臺奏雅歌復尋為善樂方驗保山河¶
　　　同玉真公主過大哥山池¶
地有招賢處人傳樂善名鶩池臨九達龍岫對層城桂¶
月先秋冷蘋風向晚清鳳樓遥可見彷彿玉簫聲¶
　　　經魯祭孔子而歎之¶
夫子何為者栖栖一代中地猶鄹氏邑宅即魯王宫歎¶
鳳嗟身否傷麟怨道窮今看兩楹奠當與夢時同¶
　　　惟此温泉是稱愈疾豈余獨受其福思與兆人¶
<pb:KR4h0117_WYG_032-3b>¶
　　　　共之乗暇巡遊乃言其志¶
桂殿與山連蘭湯湧自然隂崖含秀色温谷吐潺湲績¶
為蠲邪著功因養正宣願言將億兆同此共昌延¶
　　　過老子廟¶
仙居懐聖徳靈廟肅神心草合人蹤斷塵濃鳥跡深流¶
沙丹竈沒闗路紫煙沈獨傷千載後空餘松栢林¶
　　　途次陜州¶
境出三秦外途分二陜中山川入虞虢風俗限西東樹¶
<pb:KR4h0117_WYG_032-4a>¶
古棠隂在耕餘讓畔空鳴笳從此去行見洛陽宫¶
　　　野次喜雪¶
拂曙闢行宫寒臯野望通繁雲低逺岫飛雪舞長空賦¶
象恒依物縈廻屢逐風為知勤恤意先此示年豐¶
　　　送賀知章歸四明(并序/)¶
　　天寳三年太子賔客賀知章鑒止足之分抗歸老¶
　　之䟽解組辭榮志期入道朕以其年在遲暮用循¶
　　挂冠之事俾遂赤松之遊正月五日將歸㑹稽遂¶
<pb:KR4h0117_WYG_032-4b>¶
　　餞東路乃命六卿庶尹大夫供帳青門寵行邁也¶
　　豈惟崇徳尚齒亦勵俗勸人無令二䟽獨光漢册¶
　　乃賦詩贈行¶
遺榮期入道辭老竟抽簪豈不惜賢逹其如髙尚心寰¶
中得秘要方外散幽襟獨有青門餞羣僚悵别深¶
　　　同劉晃喜雨¶
節變寒初盡時和氣巳春繁雲先合寸膏雨自依旬颯¶
颯飛平野霏霏静暗塵懸知花葉意朝夕望中新¶
<pb:KR4h0117_WYG_032-5a>¶
　　　千秋節賜羣臣鏡¶
鑄得千秋鏡光生百鍊金分將賜羣后遇象見清心臺¶
上氷華澈忩中月影臨更銜長綬帶留意感人深¶
　　　送趙法師還蜀因名山奠簡¶
道家奠靈簡自昔仰神仙真子今將命蒼生福可傳江¶
山尋故國城郭信依然二室遥相望雲廻洞裏天¶
　　　賜道士鄧紫陽¶
太乙三門訣元君六甲符下傳金版術上刻玉清書有¶
<pb:KR4h0117_WYG_032-5b>¶
美探真士囊中得秘書自知三醮後翊我滅殘胡¶
　　　幸蜀西至劔門¶
劔閣横雲峻鑾輿出狩廻翠屏千仭合丹嶂五丁開灌¶
木縈旗轉仙雲拂馬來乗時方在徳嗟爾勒銘才¶
　　　春日出苑遊矚(太子/時作)¶
三陽麗景早芳辰四序佳園物候新梅花百樹障去路¶
垂栁千條暗囘津鳥飛直為驚風葉魚没都由怯㟁人¶
惟願聖主南山壽何愁不賞萬年春¶
<pb:KR4h0117_WYG_032-6a>¶
　　　同二相巳下羣官樂遊園宴¶
撰日巖廊暇需雲宴樂初萬方朝玉帛千品㑹簪裾地¶
入南山近城分北斗餘池塘垂栁宻原隰野花踈帟幕¶
看逾暗歌鐘聽自虛興䦨歸騎轉還奏弼違書¶
　　　王屋山送道士司馬承禎還天台¶
紫府求賢士清谿祖逸人江湖與城闕異跡且殊倫間¶
有幽棲者居然厭俗塵林泉先得性芝桂欲調神地道¶
踰稽嶺天台接海濵音徽從此間萬古一芳春¶
<pb:KR4h0117_WYG_032-6b>¶
　　　早度蒲闗¶
鐘鼔嚴更曙山河野望通鳴鑾下蒲坂飛斾入秦中地¶
險闗逾壯天平鎮尚雄春來津樹合月落戍樓空馬色¶
分朝景雞聲逐曉風所希常道㤗非復候繻同¶
　　　途經華嶽¶
飭駕去京邑鳴鑾指洛川循途經太華廻蹕暫周旋翠¶
崿留斜影懸巗冐夕煙四方皆石壁五位配金天彷彿¶
㸔髙掌依稀聽子先終當銘嵗月從此配靈仙¶
<pb:KR4h0117_WYG_032-7a>¶
　　　喜雪¶
日觀卜先征時廵順物情風行未備禮雲宻遽飄霙委¶
樹寒花發縈空落絮輕朝如玉巳㑹庭似月猶明既覩¶
膚先合還欣尺有盈登封何以報因此謝成功¶
　　　南出雀䑕谷答張説¶
雷出應乾象風行順國人川途猶在晉車馬漸歸秦背¶
陜闗山險横汾鼓吹頻草依陽谷變花待北巖春聞有¶
鵷鸞客清詞雅調新求音思欲報心跡竟難陳¶
<pb:KR4h0117_WYG_032-7b>¶
　　　為趙法師别造精院過院賦詩¶
宗師心物外為道運虛舟不戀巖泉賞來從宫禁遊探¶
𤣥知幾嵗習静更宜秋煙樹辨朝色風湍聞夜流坐朝¶
繁聽覽尋勝在清幽欲廣無為化因兹庶可求¶
　　　端午¶
端午臨中夏時清日復長鹽梅巳佐鼎麴蘖且傳觴事¶
古人留迹年深縷績長當軒知槿茂向水覺蘆香億兆¶
同歸壽羣公共保昌忠貞如不替詒厥後昆芳¶
<pb:KR4h0117_WYG_032-8a>¶
　　　春中興慶宫酺宴¶
九達長安道三陽别館春還將聽朝暇廻作豫遊晨不¶
戰要荒服無刑禮樂新合酺覃土宇歡宴接羣臣玉斚¶
飛千日瓊筵薦八珍舞衣雲曳影歌扇月開輪伐鼓魚¶
龍雜撞鐘角觝陳曲終酣興晩須有醉歸人¶
　　　千秋節宴(并序/)¶
　　令節肇開情兼愛敬率題八韻以示羣臣¶
蘭殿千秋節稱名萬夀觴風傳率土慶日表繼天祥玉¶
<pb:KR4h0117_WYG_032-8b>¶
宇開花萼宫縣動㑹昌衣冠白鷺下帟幕翠雲長獻遺¶
成新俗朝儀入舊章月銜花綬鏡露綴綵絲囊處處祠¶
田祖年年宴杖鄉深思一徳事小獲萬人康¶
　　　早登太行山中言志¶
清蹕度河陽凝笳上太行火龍明鳥道鐵騎繞羊腸白¶
霧埋隂壑丹霞助曉光澗泉含宿凍山木帯餘霜野老¶
茅為屋樵人薜作裳宣風問耆艾敦俗勸農桑涼徳慙¶
先哲徽猷慕昔皇不因今展義何以冒垂堂¶
<pb:KR4h0117_WYG_032-9a>¶
　　　平胡(并序/)¶
　　戎羯不虔竊我荒服命偏師之俘翦彼應期而咸¶
　　殄一麾克定告㨗相仍爰作是詩聊以言志¶
雜虜忽猖狂無何敢亂常羽書朝繼入烽火夜相望將¶
出凶門勇兵因死地强䝉輪皆突騎按劒盡鷹揚鼔角¶
雄山野龍蛇入戰場流膏潤沙漠濺血染鋒鋩霧掃清¶
𤣥塞雲開静朔方武功今巳立文徳愧前王¶
　　　遊興慶宫作(并序/)¶
<pb:KR4h0117_WYG_032-9b>¶
　　暇日與兄弟同遊興慶宫登勤政務本及華蕚相¶
　　輝之樓所以觀風俗而勸人崇友于而敦睦詩以¶
　　言志歌以永言情發于衷率題此什¶
代邸青門右離宫紫陌陲庭如過沛日水若渡江時綺¶
觀連雞岫朱樓接雁池從來敦棣蕚今此茂荆枝萬葉¶
傳餘慶千年志不移凭軒聊屬目輕輦共追隨務本方¶
崇訓相輝保羽儀時康俗易漸徳薄政難施鼓吹迎飛¶
葢絃歌送羽巵所希覃率土孝弟一同規¶
<pb:KR4h0117_WYG_032-10a>¶
　　　送張説廵邊¶
端拱復垂裳長懐御逺方股肱申教義戈劒靖要荒命¶
將綏邊服雄圖出廟堂三台入武帳八座起文昌寳胄¶
匡韓主華宗輔漢王茂先慙博物平子謝文章盡節恢¶
時佐輸誠禦㓂場三軍臨朔野駟馬即戎行鼓吹威夷¶
狄旌軒溢洛陽雲臺先著美今日更貽芳¶
　　　過大哥山池題石壁¶
澄潭皎鏡石崔巍萬壑千巖暗緑苔林亭自有幽貞趣¶
<pb:KR4h0117_WYG_032-10b>¶
况復秋深爽氣來¶
　　　題梅妃畵真¶
億昔嬌妃在紫宸鉛華不御得天真霜綃雖似當時態¶
争奈嬌波不顧人¶
　¶
　¶
　¶
　石倉歴代詩選巻三十二¶
