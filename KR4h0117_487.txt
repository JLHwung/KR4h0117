# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:23.064706
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百八十七
<pb:KR4h0117_WYG_487-1a>¶
欽定四庫全書¶
　石倉歴代詩選巻四百八十七¶
　　　　　　　　　　　　明　曹學佺　撰¶
　明詩次集二十一¶
　　劉泰¶
　　　湖上春步¶
出門雨脚收西山翠如沐一鷺忽飛来㸃破湖光緑春¶
暗花已空慮淡心自足固窮分所宜輕肥豈吾欲¶
<pb:KR4h0117_WYG_487-1b>¶
　　　喜徐勉仁至¶
靈鵲向我鳴隔户聞剥啄髙士忽見過一笑情不薄春¶
韭已勝剪請就梅花酌人生百年内急景蛇赴壑薰蕕¶
雜香臭涇渭混清濁世態難與言舉觴且為樂¶
　　　雲鴻為寜夏舍人張通之賦¶
張君志髙逺有若雲間鴻凌風鼓六翮矯矯摩秋空萬¶
里簉鵷鷺燕雀安能從况乃將門子偉然才且雄腰懸¶
三尺劍手挽六鈞弓蔚為西土英所藴惟丹衷誓将事¶
<pb:KR4h0117_WYG_487-2a>¶
明主豈止分寸功天朝資羽儀賛治歌時雍下視斥鷃¶
軰棲栖但蒿篷為賦雲鴻詩朂哉慎始終¶
　　　責子效陶彭澤¶
七十吾已衰兩鬢颯然白家貧寡生理僅有三畝宅兒¶
癡不知書頗能勤稼穡常恐遇饑歳租庸官府廹憂来¶
且傾酒醉看南山色¶
　　　冬日曉望¶
寒風薄絮衣落木紛騷屑江紅有斷霞山碧無流雪隔¶
<pb:KR4h0117_WYG_487-2b>¶
水一聲雞悠悠送殘月¶
　　　題畫¶
千峰落日陰閃閃鴉飛盡隔樹暗鳴泉蒼茫路難認何¶
處逺歸樵山花紅挿鬢¶
　　　夏珪山水圖¶
夏珪丹青世無敵逺近淡濃歸數筆天機所到入神妙¶
此圖猶為人愛惜青山峩峩樹童童髙泉一派飛白虹¶
雲林煙谷互隠見羊腸細路東西通溪邊丈人青似玉¶
<pb:KR4h0117_WYG_487-3a>¶
倚樹悠然吟不足我役黄塵奔競途勞生頗欠看山福¶
春風㡬度薔薇開舊時猿鶴休驚猜有田可耕書可讀¶
家在山中歸去来¶
　　　雪景畫¶
髙堂怪底寒侵骨逺山近山銀突兀細挑松火静中聽¶
蠶葉蠏沙聲彷彿水邊老屋伊誰家㸑煙㡬縷隨風斜¶
出門一白已無地蹇驢何處尋梅花¶
　　　題戴文進西湖圖¶
<pb:KR4h0117_WYG_487-3b>¶
錢塘西湖天下竒浮光萬頃澄琉璃仙宫佛刹湧金翠¶
簫鼓之聲聞四時六龍扶日消春霧畫船撑過茅家埠¶
吳姬䨇唱遏雲歌驚散鴛鴦與鴈鷺水亭入夏薰風来¶
鏡裏荷花髙下開蔗漿酪粉出氷椀對花一飲三百杯¶
梧桐葉脱屬秋至籃轝尋僧靈隠寺深洞老猿呼不應¶
和得賔王舊詩句𤣥㝠剪水落九天孤山突若銀螺然¶
玉驄駝醉探春去紅椒已破踈籬邊戴進胸中有丘壑¶
揮灑新圖使人愕羊腸路口樹陰陰鴨嘴灘頭沙漠漠¶
<pb:KR4h0117_WYG_487-4a>¶
和靖東坡不可逢白雲常䕶青芙蓉寄謝山靈莫相拒¶
早晚来聽煙際鐘¶
　　　竹隠為王景輝作¶
竹裏隠君子悠然㤀世情夜凉巢鳳下春暖籜龍生酒¶
映尊中緑詩鐫節下清何時招二仲同結歳寒盟¶
　　　寄梁汝實¶
梁鴻志髙尚不受鶴書徴金石文能辨雲霄路懶登有¶
身清似鶴無欲静扵僧想得詩成處雙花結夜燈¶
<pb:KR4h0117_WYG_487-4b>¶
　　　寄長春菴道士沈繼昇¶
我愛長春子金丹久駐容孤髙松上鶴𤣥妙鼎中龍煮¶
石秋煙淡研朱曉露濃深居無一事誰共看芙蓉¶
　　　賀致政都閫陳彦章¶
聖主仁恩被九垓將軍上疏早歸来非貪肘後黄金印¶
要醉花前碧玉杯雪壁懸弓勲巳著冰甌滌筆句新裁¶
始終克盡為臣道不愧邦家文武才¶
　　　恰似村為諸立夫題¶
<pb:KR4h0117_WYG_487-5a>¶
非村非郭路縈廻繞屋薔薇户半開春暖鶯聲相應答¶
晚晴鴉陣自歸来白煙土銼炊新稲紅雨糟牀滴舊醅¶
山色滿窗書滿架此生無夢落黄埃¶
　　　九日偕沈濬之飲天長寺昌上人所¶
佳節青山懶去登共縁西郭訪名僧壺虚暗滴蓮花漏¶
衣薄寒生柿葉綾擬薙白頭歸浄社欲留紅日繫長繩¶
與君且盡杯中物有約重来恐未能¶
　　　次韻夏大卿寄瑪瑙寺獻上人¶
<pb:KR4h0117_WYG_487-5b>¶
髙僧占斷西湖勝細草斜連石子坡度嶺剪来藤作杖¶
翻畦種得菜成窠一龕曉日紅蒸衲四壁秋煙翠染蘿¶
借問何時開夜講洗清塵耳定湏過¶
　　　菊亭為陶文式賦¶
陶令諸孫學行優繞亭栽菊更風流天施白露開逢節¶
地湧黄金買斷秋勸客且簪頭上帽呼兒頻泛掌中甌¶
愛花老我今成癖擬約相過共唱酬¶
　　　寄葉友甫¶
<pb:KR4h0117_WYG_487-6a>¶
文康孫子近如何㡬約看山不見過金剰酒資春醉少¶
鐵穿門限日書多才髙羡汝連城璧器小慚予測海螺¶
芳歳勲勞湏早著光陰容易鬂成皤¶
　　　竹西書舍為徐必明賦¶
藏修新構竹西房錦軸牙籖粲滿牀翡翠歸時翻夕照¶
鳳凰鳴處向朝陽誦餘不學衣襟潤卧久應便枕簟凉¶
分付家僮頻簡㸃莫教春笋過東墻¶
　　　次韻夏大卿逰瑪瑙寺¶
<pb:KR4h0117_WYG_487-6b>¶
葛洪仙嶺蹋花階覔向幽僧敘雅懐瑪瑙異光生白石¶
芙蓉髙勢㧞蒼崖狙公競獻山堂果龍伯馳分水殿齋¶
自是上卿便野步青絲軟履勝朝鞋¶
　　　江山訪道為王古心賦¶
悠悠雲水送舟車歴徧江山萬里餘東拜孔林瞻聖表¶
南尋禹穴探神書栁花撲葢春深後蘆葉侵篷月上初¶
一笑歸来心領㑹無窮樂趣有誰如¶
　　　買臣負薪圖¶
<pb:KR4h0117_WYG_487-7a>¶
家貧且作㑹稽樵擔在肩頭斧在腰出谷每煩明月送¶
入山何待白雲招松深濕翠沾書巻花近晴香撲酒瓢¶
千載榮歸憐去婦低回羞過覆盆橋¶
　　　竹雪書房為惟愷賦¶
萬竹凝寒雪正深鑪煨榾柮晝沉沉翠侵緗帙閒開巻¶
玉照朱絃静鼓琴短䇿莫嫌求仲造扁舟只恐子猷尋¶
擁衾卧聽平安報誰識先生髙尚心¶
　　　送魏重舉省兄還臨漳¶
<pb:KR4h0117_WYG_487-7b>¶
逺度閩闗為省兄相逢尤勝㑹彭城夜牀風雨愁何在¶
春草池塘夢又生鴻雁無書勞北望驪駒有曲壯南行¶
從来手足天倫重落日分携各愴情¶
　　　重和凌交明逰天長寺韻¶
步入香雲一徑深宛然城市小山林地生清净金無垢¶
竹奏鏗鏘玉有音太守顔配應既醉老僧頭白尚能吟¶
暮歸不用留衣别儒墨交逰只此心¶
　　　寄餘杭陶士通小友¶
<pb:KR4h0117_WYG_487-8a>¶
獵獵霜風歳暮天祗應獨樂在林泉深樽白醉茅柴酒¶
利稧黄收䆉稏田寒暑無情雙轉轂交逰有道兩忘年¶
春来凖擬尋君去重買苕溪罨畫船¶
　　　雲山圖為王廷實題¶
溪沙白白樹青青溪上人家户半扄渺漠寒雲迷鳥道¶
瀰漫新水斷鳬汀長竿我欲来垂釣短鍤誰招去採苓¶
夢寐未能㤀舊隠抗顔塵俗愧山靈¶
　　　觀耕為徐景輝賦¶
<pb:KR4h0117_WYG_487-8b>¶
村村落落杏花風起視耕夫緑野中雨應雙鳩田上下¶
犂隨一犢路西東暖分榆火晨炊婦凉送壺漿晝饁僮¶
黽勉莫辭勤苦力全家衣食在農功¶
　　　寄餘杭張景饒¶
可是龎公懶入城隠居無事樂閒行埋頭蠧簡方成學¶
適意魚竿豈釣名山繞洞霄千朶秀水来天目一支清¶
歳華冉冉春期近應對寒梅感舊情¶
　　　挽陰陽正術沈克永¶
<pb:KR4h0117_WYG_487-9a>¶
相地占天兩鬂皤忽聞觀化奈愁何眼前故舊知心少¶
身後文章誄行多庭院鶴鳴空夜月江湖鷗散冷秋波¶
賢郎早受青囊訣籍籍時名起浙河¶
　　　賀隆竺曇住瑪瑙寺¶
瑪瑙坡前古道場上人髙坐據猊床麈談佛法三乗妙¶
香祝皇圖萬歳長夜永黄猿啼月色春明白露㸃湖光¶
何時借我髙層閣飽看青山到夕陽¶
　　　冰雪軒為汪廷俊賦¶
<pb:KR4h0117_WYG_487-9b>¶
雪潔冰清色混融開軒晏坐玉華中掬波洗硯流澌白¶
掃絮烹茶活火紅夜半交輝惟皓月春来解凍有條風¶
呼兒簡㸃梅消息已漏寒香在水東¶
　　　賀法相寺住持海納菴¶
湖上招提信少雙翠㣲樓閣白雲窗耳聞古佛遺真像¶
眼見髙僧豎大幢衲掛紫藤驚䑕竄鉢分滄海毒龍降¶
懐香欲叩毘尼藏寸莛臨鐘不易撞¶
　　　賀張天錫生子¶
<pb:KR4h0117_WYG_487-10a>¶
蘭房昨夜藹祥氛天錫佳兒自不羣一角白麟真有種¶
九苞丹鳳豈無文桑弧蓬矢閽人設玉果犀錢座客分¶
試聼啼聲知國器添丁誰説事耕耘¶
　　　寄費廷用¶
幽人住處逺塵囂境絶輪蹄逸興饒不飲市無賒酒劵¶
能吟家有貯詩瓢竹欹每見雙儀鳳江近應聞兩度潮¶
記得春時茶宴散杏花斜日望仙橋¶
　　　寄永慶寺達上人¶
<pb:KR4h0117_WYG_487-10b>¶
問訊江干白足僧妙齡傳得祖師燈苦吟竹裏肩山聳¶
晏坐蘿間性海澄染翰勇磨千錠墨看雲閒拄一枝藤¶
黄塵笑我勞行役擬借清凉散鬱蒸¶
　　　晚翠軒為葉景芳題¶
隠君軒外有寒松元是徂徕秀氣鍾獨立不傾風雨勢¶
後彫能抗雪霜容採花日暮防驚鶴種子年深恐化龍¶
老去巳無丁固夢掩闗髙卧緑隂濃¶
　　　菊窗為郭應物賦¶
<pb:KR4h0117_WYG_487-11a>¶
窗外年来都種菊葛巾藜杖足優游青蟲蠧葉疎疎雨¶
黄蝶迷花淡淡秋把酒從教陶令醉飡英不識楚臣愁¶
何時約我踈籬下坐對南山共倡酬¶
　　　雪莊為鄔益之賦¶
龍蛇深蟄鳥深藏凍合乾坤雪滿荘晝暝可無風助勢¶
宵明應有月争光功誇李愬平淮䇿興切王猷訪戴航¶
此際胸襟如洗瀹行探春信野梅香¶
　　　春日偕友逰梵天寺¶
<pb:KR4h0117_WYG_487-11b>¶
十載不登江上寺舊栽松樹拂雲長非因避俗来空刹¶
正愛談𤣥坐石牀旛外日移雙塔影麈邉風逓雜花香¶
問僧誰作兹山偈猶是前朝蘇雪堂¶
　　　贈學徒璣上人¶
墨名儒行隠雲林門掩黄埃深復深東魯遺書多貯腹¶
西乾妙法早傳心一窗梅月清吟思滿院松風續梵音¶
淺學我非韓吏部不勞文暢苦相尋¶
　　　一篷詩酒為王世祥賦¶
<pb:KR4h0117_WYG_487-12a>¶
詩興翩翩酒興豪一篷吳下盛逰遨歌聲激烈蘋風細¶
醉影欹斜栁月髙碧水魚龍驚洗盞白沙鷗鷺避揮毫¶
天才海量俱無敵到處人人識錦袍¶
　　　初秋遣懐¶
商飇一剪入簾帷共説今年氣候遲桐子墜青驚舊夢¶
豆花含紫待新詩囊空底用干元振貎寝徒勞問客師¶
㡬欲登臨看秋色髙僧未有白雲期¶
　　　次韻秋雨感懐¶
<pb:KR4h0117_WYG_487-12b>¶
積雨連朝天地陰門前誰遣鶴軒臨寒摧砧杵殘秋盡¶
老約頭顱暗雪侵黄偃一叢籬菊重碧添三尺野塘深¶
腐儒無力鞭紅馭獨抱時憂耿耿心¶
　　　次韻九日登吳山¶
良辰載酒不虚行天㧞胥山入鳳城簪菊莫嫌烏帽重¶
佩萸還喜絳囊輕長風送雁秋逾浄斜日團鴉晚更晴¶
自幸登臨無老態漫扶雙足放眸明¶
　　　寄沈大經¶
<pb:KR4h0117_WYG_487-13a>¶
吳山山下隠君家静掩柴荆絶市譁逕小黑翻飛去燕¶
池香紅㸃落来花借書不受銀瓻酒待客惟烹石鼎茶¶
想得長齋依繡佛白雲窗戸閲楞伽¶
　　　秋日登寳峰¶
錦繡湖山畫不如良辰登眺駐肩輿人生百歳苦難足¶
秋色一天清有餘鷺散汀洲驚我嘯鴈和霜露寄誰書¶
感時懐古愁無限都仗金樽酒破除¶
　　　鴈蕩秋風¶
<pb:KR4h0117_WYG_487-13b>¶
碧波凉泠鴈来天又報秋風一信傳淅淅緑彫初脆栁¶
蕭蕭紅謝巳殘蓮飄颺牧豎投村笛斷送漁郎入浦船¶
多少江湖倦逰客鱸魚蓴菜憶歸田¶
　　　春日湖上¶
笙歌窟裏無窮景老我從逰學少年但信玉驄穿翠徑¶
誰驚白鷺入蒼煙暖風欲颭簮花帽春水初髙載酒船¶
笑指湧金門外路㡬時羅袂再重連¶
西子湖頭風日佳春衣初試踏晴沙長堤畫舫依楊栁¶
<pb:KR4h0117_WYG_487-14a>¶
小店青旗映杏花笑裏握&KR0848;機變化狂邊題句字欹斜¶
晚来不盡登臨興一路鶯聲送到家¶
　　　竹林書屋為周宗秀作¶
滿林髙竹蔭蒼苔竹裏藏修户半開翠葉團光凝曉露¶
玉芽含味待春雷地偏似與三湘接詩好多邀二仲裁¶
聞道枝頭有嘉實九苞丹鳳㡬時来¶
　　　次韻廷用初夏寫懐¶
感時又過一年春穆穆南薰霽景新楊栁小園鶯鷇早¶
<pb:KR4h0117_WYG_487-14b>¶
荼䕷深院蝶来頻門無白紙催租吏座有黄金買賦人¶
何幸生居堯舜世湖山擬待老吾身¶
　　　九月望日登寶峰次韻¶
玉瓶載酒傍湖行共指中峰勸我登老去簮花羞雪鬂¶
倦来扶足喜霜藤六橋客醉笙歌窟三竺僧歸紫翠層¶
晴好雨竒吟不盡古今蘇子擅才能¶
　　　贈下天竺衡上人¶
芳年得度荷恩榮圓頂方袍法苑英天雨寶花修六懴¶
<pb:KR4h0117_WYG_487-15a>¶
地存靈石悟三生循巖鹿印春泥跡倚樹猿交月夜聲¶
我亦相過曽借宿蹋雲親送掃雲迎¶
　　　九日與客登餘杭寡山¶
好風吹我上層巒吳越江山畫裏看獨步青雲酬夙志¶
羣来白鴈送新寒詩袍奪錦才無敵酒斝飛金量儘寛¶
却笑陶潛歸去晚空糜五斗縛㣲官¶
　　　清芬書室為周徳輝題¶
一室能專静學功爐熏不斷火㣲紅硯池暖滴薔薇露¶
<pb:KR4h0117_WYG_487-15b>¶
書巻凉開茉莉風鄭圃無人知列子漢庭有客薦揚雄¶
永懐燕寝凝香句獨許先生雅趣同¶
　　　送鍾欽禮還上虞¶
豆花風起動歸心取别匆匆出武林韞櫝寜無求價玉¶
探囊賸有買山金鷗邉白雨敲秋㸃鴉際蒼煙結暮陰¶
㑹靣偏難分手易兩情深似越江深¶
　　　與客西湖行樂¶
湖西山水名天下有客乘春作勝逰白騎踏花銀絡腦¶
<pb:KR4h0117_WYG_487-16a>¶
青娥舞雪錦纒頭旛幢影裏髙低寺絃管聲中逺近樓¶
如此風光莫虚度人生只合老杭州¶
　　　秋日與客登寶峰¶
踰湖秋晚上方逰蘭棹遥停白鷺洲雲破觚棱金雀現¶
雨餘澗水玉虹流紫檀爇鼎僧延欵緑醑浮盃客獻酬¶
醉後陶然忘荷鍤踈狂我亦晉時劉¶
　　　泛湖值雨簡費廷用¶
濕雲遮斷好峰巒斗酒呼来且盡歡養鴨人家春水滿¶
<pb:KR4h0117_WYG_487-16b>¶
落梅天氣午風寒君醒陡覺衣裳薄我醉寜知宇宙寛¶
閒却銀筝多少曲紅樓船工㡬時彈¶
　　　西湖秋泛為費宗裕題¶
湖水㴠秋分外清蘭舟蕩漾入空明香消冷瓣紅蕖墜¶
雪颭晴絲白鷺驚老眼看山聊艤棹小鬟催酒不停筝¶
勝逰豈獨坡仙輩落日西風無限情¶
　　　宴集次費宗裕韻¶
湧金門外新亭好得共羣賢盡日娛白藕褪花秋欲近¶
<pb:KR4h0117_WYG_487-17a>¶
緑筠交葉暑全無衣浮爽氣龍收雨鏡破澄光鷺㸃湖¶
回首鳳城扶醉入漏聲催晚急銅壺¶
　　　吳山看雪呈郁士端¶
天人剪水落雲端直上危坡縱遠觀萬竹無聲銀鳳立¶
千峯有勢玉龍蟠已將竒事占麰麥更攬清華入肺肝¶
誰倚東風吹短笛梅花初放不禁寒¶
　　　湖曲行春次沈用濱¶
巾子峰頭葛嶺西盤廻白石淨無泥鶯吭暖送春聲滑¶
<pb:KR4h0117_WYG_487-17b>¶
鷺翅晴翻雪影低紅瘦岩花飄滿路緑肥湖水受諸溪¶
大家留取金錢百擬約明朝酒再携¶
　　　九日逰寶峰分得秋字¶
共買肩輿郭外逰登髙快我豁吟眸天包滄海欲窮處¶
人立青山最上頭萬木縂含霜露氣一壺渾遣古今愁¶
南来新燕斜成字寫出西風澹澹秋¶
　　　次聶大年逰浄慈寺¶
步聫苔蹬翠層層方外幽尋我最能虎視不驚團射客¶
<pb:KR4h0117_WYG_487-18a>¶
鷗閒常送過湖僧支那蹋遍無雙寺臨濟傳来有一燈¶
話久頓㤀饑渴想詩懐清似玉壺氷¶
　　　詠東坡赤壁圖¶
黄州遷客氣如虹夜放扁舟弔兩雄東下火攻吳卒鋭¶
北来陣戰魏師空白沙折㦸荒凉外緑酒芳樽感慨中¶
爛醉不知天地老江流終古浩無窮¶
　　　晚春漫興¶
單羅初試怯春風金鴨香銷翠被空江燕低翻三寸黒¶
<pb:KR4h0117_WYG_487-18b>¶
海棠㣲褪一分紅酒因睡淺酲難解詩為愁多句未工¶
晴日漸長兒女懶鞦韆閒在曲闌東¶
　　　詠芙蓉¶
一樹臨秋水紅顔美少年開遲君莫怨猶在菊花先¶
　　　詠燕¶
解補梁間壘能尋花下門春来與秋去莫負捲簾恩¶
　　　訪友人張仁厚¶
乗閒訪隠君黄葉路斜分驚犬知生客穿籬吠白雲¶
<pb:KR4h0117_WYG_487-19a>¶
　　　題雪竹¶
雪霽湘川絶㸃埃冷枝寒葉脆難開舜妃昨夜逰何處¶
騎得翩翩白鳳回¶
　　　晚景便靣為沈仲明作¶
上方樓閣隠煙霏風逓鐘聲出翠㣲隔水冷霞紅不散¶
&KR0714;光斜照兩人歸¶
　　　秀上人課經圖¶
山繞清溪樹繞亭隔雲金磬曉泠泠道人不管花開落¶
<pb:KR4h0117_WYG_487-19b>¶
白乳香中讀觀經¶
　　　小景¶
隔岸峰巒過雨新桃花水暖碧潾潾誰家艇子閒来往¶
只載春光不載人¶
緑樹陰陰覆野亭緑波漾漾沒沙汀短藜記得尋幽處¶
一路鶯聲酒半醒¶
雲溪一帯浄無沙門對青山是我家兩日不来亭子上¶
東風開過紫藤花¶
<pb:KR4h0117_WYG_487-20a>¶
　　　紅梅翠竹¶
羅浮仙子訪湘君翠袖涓涓映茜裙江月半痕歸去晚¶
玉容春透酒㣲醺¶
　　　芭蕉¶
翠怯春寒葉未髙玲瓏石畔託根牢曉来記得題新句¶
露濕先生紫兎毫¶
　　　清溪放棹圖¶
溶溶新水碧扵苔風静菱花㡬個開小艇不知何處客¶
<pb:KR4h0117_WYG_487-20b>¶
載将秋色過溪来¶
　　　横笛圖為盧宏景題¶
矗矗峰巒過雨新暖風吹緑半溪蘋從来不識塵勞事¶
輸與船頭弄笛人¶
　　　杏花畫眉¶
粉紅花放滿枝春嫩色柔香過雨新啼鳥一聲庭院曉¶
隔窗催起畫眉人¶
　　　鼓琴圖¶
<pb:KR4h0117_WYG_487-21a>¶
不向王門作從伶獨横焦尾坐雲汀鍾期老去知音少¶
彈與秋江白鷺聼¶
　　　春溪放棹圖¶
淡淡春風作嫩晴栁條金軟未勝鶯何人㸃破春溪色¶
載酒来尋白鷺盟¶
　　　新秋示盛伯宣¶
暑退新凉透碧紗砧聲不斷是誰家酒醒小立殘陽裏¶
閒數籬邉紫豆花¶
<pb:KR4h0117_WYG_487-21b>¶
　　　豐樂樓¶
層樓髙處宴王孫湖上青山落酒樽三百年来春一夢¶
月明還照湧金門¶
　　　春日湖上¶
浴鵠灣頭盪槳過雨聲昨夜漲湖波落梅天氣寒偏峭¶
未許春衣試薄羅¶
步逐東風踏軟沙背人驚鷺去斜斜兩株紅杏踈籬外¶
知是湖村賣酒家¶
<pb:KR4h0117_WYG_487-22a>¶
小鬟扶處醉瞢騰落日寒生半臂綾燕子不来春尚淺¶
湖陰留得未消氷¶
櫻桃花發向陽枝便覺韶光暗有期明日重来應熳爛¶
雙柑斗酒聴黄鸝¶
　　　春日同項宗彛蒋文偉賦¶
湖上韶光似酒濃踏花重覔舊逰踪東風知我看真景¶
輕約春雲過兩峰¶
　　　約蘇文定泛湖¶
<pb:KR4h0117_WYG_487-22b>¶
西湖山色兩清竒况是梨花酒熟時整頓蘭舟載春去¶
莫教鷗鷺笑来遲¶
　　　題芍藥¶
緑陰庭院巳非春紅藥翻堦露朶新綽約嬌姿誰得似¶
天風吹下衛夫人¶
　　　題黄菊¶
芳叢艷艷殿秋光嬌倚西風學道收一自義熙人採後¶
冷煙踈雨㡬重陽¶
<pb:KR4h0117_WYG_487-23a>¶
　　　秋葵¶
露華閃閃照秋林誰把紅芳暗博金白露不凋霜不剪¶
也知中有向陽心¶
　　　墨菊¶
自是中黄第一家雁来時節傲霜華如何秋色無人管¶
移向龍泉道士家¶
　　　寄吳百戸東升(善書/)¶
墨花香滿硯池頭盡説能書老户侯顧兎分毫遲授管¶
<pb:KR4h0117_WYG_487-23b>¶
冷金紙上字雙鈎¶
　　　雪中登樓望湖上諸作¶
峰巒逺近玉崔嵬竹壓柴門午未開卧擁青綾迎送懶¶
洛陽縣令不湏来¶
曉来氷柱結簷牙籬外踈梅破一花鐵筯自挑黄獨火¶
苦吟誰識老劉义¶
歳晚滕神故作威剪氷裁玉不停飛癡兒禁得雙骹冷¶
獨立梅邊待鶴歸¶
<pb:KR4h0117_WYG_487-24a>¶
斷氷漾漾立閒鷗偶爾看山到渡頭濁酒一壺隨處醉¶
老夫不典鷫鸘裘¶
登樓四望白糢糊直北天髙是帝都想得征西貔虎士¶
玉門闗外破匃奴¶
東家酒熟紵旗懸費盡床頭子母錢貴賤交逰元不少¶
夜深誰泛剡溪船¶
白戰詩成硯己氷案頭饑䑕亂窺燈支離瘦影跏趺坐¶
好是人間戴髪僧¶
<pb:KR4h0117_WYG_487-24b>¶
隨風雜霰落蕭騷破屋難禁一尺髙翻憶少年歌舞夢¶
美人金琖進羊羔¶
夢騎白鳳挟飛仙下視齊州九㸃煙賦就曉寒殘月裏¶
覺来忘却衍波箋¶
瑞應豐年不在多黑貂裘敝奈貧何老懐未減峥嶸氣¶
獨對梅花發浩歌¶
　　　湖上暮歸¶
小朦䭾醉踏殘花柔緑陰中一逕斜日暮歸来問童子¶
<pb:KR4h0117_WYG_487-25a>¶
春衣當酒在誰家¶
　西湖逰覽志劉士亨正統景㤗間人隠居不仕所著¶
　有菊荘晚香二集徐伯齡嘗言士亨詩諸體具備其¶
　詠東坡赤壁圖有杜少陵之風而晚香漫興諸作當¶
　與楊眉菴&KR3734;載相頡頏大抵語多慨古傷今而寓自¶
　况之意所以為不可及也¶
　　　附雪中登樓望湖上和士亨作(俞鳴玉/)¶
羣山凝素鬰崔嵬近水梅花冷未開却喜漁舟輕似葉¶
<pb:KR4h0117_WYG_487-25b>¶
放歌撑出斷橋来¶
聞説平戎仰聖威玉門闗外馬如飛貔貅踏破天山雪¶
笳鼓聲中奏凱歸¶
朔風吹散楚江鷗短䇿孤吟到水頭誰把一竿和水釣¶
衝寒不解有羊裘¶
不歎金魚帶未懸半生且費買書錢誰知雪滿南橋上¶
時有人維問字船¶
中宵暎雪讀離騷坐待虗窗月影髙寜似五侯歌舞地¶
<pb:KR4h0117_WYG_487-26a>¶
飛觴燕客醉羊羔¶
雪深何處弔逋仙湖北湖南鎻暮煙吟得暗香疎影句¶
興来都付薛濤箋¶
　　　又(劉邦彦/)¶
寒封林樹玉槎芽銀海搖光眩欲花清曉蹇驢湖上去¶
尋梅迷却路三义¶
鳳山西下雪糢糊琪樹瓊林接故都寒勒老梅香不放¶
欲搥羯鼓倩花奴¶
<pb:KR4h0117_WYG_487-26b>¶
小閣青燈對榻懸敵寒沽酒不論錢夜深擁被清無寐¶
起掉坡仙藥玉船¶
玉堂學士擅風騷掃雪烹茶趣自髙留得平生忠節在¶
不慚金帳飲羊羔¶
劉郎才力近来多不數揚州水部何白雪調髙成絶唱¶
郢人從此愧賡歌¶
　　　又(霍孟陽/)¶
乾坤萬里盡模糊壘玉堆瓊壮舊都不減灞橋吟興好¶
<pb:KR4h0117_WYG_487-27a>¶
自裁新句付奚奴¶
簷溜無聲凍作氷滿懐清思對寒燈明朝䇿蹇西湖去¶
不是尋梅定訪僧¶
　　　又(趙廷玉/)¶
同雲黯黯北風多此冷難禁奈老何記得西湖年少日¶
水晶宫裏載笙歌¶
　　　宫詞(陸士昻字元偁士亨門人/)¶
自捲珠簾放燕歸六宫春盡亂紅飛從来艶色多傾國¶
<pb:KR4h0117_WYG_487-27b>¶
願得君王寵幸稀¶
　　　梅花¶
春到南枝與北枝花開的皪照寒漪何人似解相憐意¶
不把東風玉笛吹¶
　¶
　¶
　¶
　石倉歴代詩選巻四百八十七¶
