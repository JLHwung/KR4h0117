# -*- mode: mandoku-view; -*-
#+TITLE: 石倉歷代詩選
#+DATE: 2015-08-25 00:38:22.097292
#+PROPERTY: ID KR4h0117
#+PROPERTY: BASEEDITION WYG    
#+PROPERTY: JUAN 卷四百六十一
<pb:KR4h0117_WYG_461-1a>¶
欽定四庫全書¶
　石倉歴代詩選巻四百六十一¶
　　　　　　　　　　　　明　曹學佺　編¶
　明詩次集九十五¶
　　何&KR1723;¶
　　　入院言志¶
幽䆳隔塵境崢嶸鄰帝居庭槐欝青翠窗竹䕃扶踈剪¶
緋花傍檻潄玉泉遶除睠惟翰苑清奚翅夏屋渠簡㧞¶
<pb:KR4h0117_WYG_461-1b>¶
幸見收進脩敢云徐趨隅咨問頻對床切磋胥蒐𤣥繙¶
六經考古研羣書綺麗戒浮薄淳樸返古初聖賢果何¶
人日月柰居諸邈矣吾道大滄海連歸墟仰瞻際乾蓋¶
俯視蟠坤與一得遽自滿奚異井底魚風髙鶴夢驚天¶
空鵬翮舒行藏有矩範禄位慚素虚去去王屋山翹首¶
承明廬¶
　　　得友人書¶
晝寢驚叩門滿耳聲剥啄開門見鄉人新來自河洛袖¶
<pb:KR4h0117_WYG_461-2a>¶
中出短書云是故人作開緘見故人反使心腸惡栗夫¶
家屢空致中體如削元善雖無恙㷀㷀形影各離索感¶
此時同遊念前約沈吟久無言矯首望天末¶
　　　送方士¶
先生覃懐來復向覃懐去悵望難久留離魂裊煙樹憶¶
昔讀書舍寄在蓬萊宫長松掛海月短章留春風同窗¶
四五人肝膽如一身雖存經濟志亦與雲蘿親先生時¶
來過談笑共抵掌赤水渉波瀾𤣥珠譏象罔别來三年¶
<pb:KR4h0117_WYG_461-2b>¶
餘相思空寄書死者不可見生者猶離居歸時見故人¶
為問平安否紫氣映㝠鴻夜夜頻回首¶
　　　鶴舟¶
君家有鶴舟泛泛江中流停橈丹鳯山鼔枻紫麟洲欲¶
濟沈溺人撑到鳯池頭世事不可意歸棹難久留我家¶
有虚舟飄飄河内浮東風亦漂蕩邂逅暫夷游常恐波¶
浪生命與蛟龍謀子去我所羨我留君不憂解纜未忍¶
别題詩記綢繆再㑹未可必相憶商聲謳¶
<pb:KR4h0117_WYG_461-3a>¶
　　　楚昭王圖¶
闔閭戈甲中宵起雷皷喧轟震千里桔橰火照楚王宫¶
倉皇逃避浮江水中流風起生白波黿鼉出没蛟龍多¶
小船重載懼沉溺君王淚下雙滂沱王弟王妃並王子¶
䟽者下船誰可使君王手扯介弟衣儲宫相逐慈闈死¶
嗟嗟薄俗不堪陳兄弟何如妻子親忽見畵圖驚往事¶
新詩吟罷倍傷神¶
　　　琴溪宅分韻¶
<pb:KR4h0117_WYG_461-3b>¶
國子先生前太史大暑開筵梵宫裏南風生凉差可喜¶
况有氷漿浸寒李飲酣執盞逡巡起一語相期誓終始¶
諸公盡是天下士四美二難烏足擬¶
　　　送楊太常歸省¶
卿寺遷喬久家山入夢頻暫辭黄閣老還慰白頭親道¶
路無多慮將迎有故人聖朝須佐理莫戀錦江春¶
　　　歸雁次孟望之韻¶
何處堪惆悵歸鴻嘹唳音關山千里路光景四時心影¶
<pb:KR4h0117_WYG_461-4a>¶
入春風靜聲傳畵閣深㝠㝠霄漢上羅網莫相尋¶
　　　酬孟望之¶
憶昔梁園㑹憐君意氣投雲霄方並轡風浪復同舟黄¶
屋空回首清樽且解憂賈生如曉事應不弔湘流¶
　　　和郭杏東除夜¶
除夜圍兒女髙堂隔老親本無經世䇿空作去鄉人勲¶
業看吾友蹉跎嘆此身家山并仕路來往自嫌頻¶
　　　元旦次蒲汀韻¶
<pb:KR4h0117_WYG_461-4b>¶
身事憐衰白羈栖感嵗年雲光占曉日花蕋媚睛川家¶
逺書難得鴻歸信欲傳髙臺頻極目風景故依然¶
　　　挽西郊宋處士¶
詩酒陶元亮蕭條住逺坰傷哉新塜白愁對舊山青同¶
穴憐雙璧傳家在一經笑談春滿座猶可想儀刑¶
　　　次杏東元宵韻¶
帝城元夕盛燈火畵堂深節序同南北人情異古今星¶
河憐晚霽花栁怯春隂笑語喧兒女翻傷老大心¶
<pb:KR4h0117_WYG_461-5a>¶
　　　次對雪韻¶
感時驚雨雪撫巳惜精神鏡裏容非舊天涯嵗又新愁¶
來便枕簟客至強冠巾聚散思今昔相看意更親¶
　　　送李守正歸棠邑省親¶
宦途邂逅與君同又見歸旌逐斷鴻東觀月明清夢逺¶
北堂春好夀顏紅滄溟汗漫魚龍水平野蕭條草木風¶
忠孝此行眞兩盡天涯極目思無窮¶
　　　癸亥雜詩¶
<pb:KR4h0117_WYG_461-5b>¶
出谷鶯啼楊栁緑客邊風景似年時西山凍釋抽新草¶
上苑春歸入故枝心念舊遊頻眺望夢回殘月倍相思¶
催朝無柰鷄鳴早又逐羣英過鳯池¶
　　　其二¶
故園門巷枕黄河散亂牛羊草滿坡兩岸夕陽行客棹¶
一犁春雨老農簑撥醅酒熟尊顏醉擊缶聲喧稚子歌¶
惜别天涯幾芳草夢回茅屋月明多¶
　　　其三¶
<pb:KR4h0117_WYG_461-6a>¶
黄金臺畔太行隈千里風光一日回白馬渡迷芳草合¶
紫金壇逈曙煙開笙歌到處留人醉車馬誰家上塜來¶
坐想舊遊真似夢野花黄蝶徧蒿萊¶
　　　其四¶
盤谷燕川二月寒馬頭溪水隔天壇黄茅踏遍幽人徑¶
白石燒成道士丹風煖野禽朝對語月明松鶴夜交懽¶
採真擬結峰頭屋引領西南盡日看¶
　　　其五¶
<pb:KR4h0117_WYG_461-6b>¶
十里雲霞鎻洞天靈踪千古尚依然老君池水深春雨¶
黄帝松隂暗曉煙盤谷斷碑芳草外玉川茅屋野花前¶
别來勝景應如昨歸去繁霜懼滿顛¶
　　　其六¶
目窮郊野遍芳菲清曉登樓轉夕暉風撼上階花影亂¶
雨滋穿土草芽肥採芝商嶺人何處種菊潯陽事已非¶
同學故人偏自得海鷗沙際共忘機¶
　　　其七¶
<pb:KR4h0117_WYG_461-7a>¶
青春回首思悠悠王屋山髙沁水流觀國念存空倚劍¶
思鄉魂斷獨登樓悲鳴夜月籠中鶴泛濫春波海上鷗¶
寂寂桑榆歛殘照麗譙吹角使人愁¶
　　　其八¶
聞道商山老紫芝百年短景不勝悲紅塵滿眼空憐我¶
青史流芳竟屬誰杖化葛陂龍去逺笙聞緱嶺鶴來遲¶
王孫草緑煙汀晚獨倚危欄自詠詩¶
　　　追挽復齋王憲副¶
<pb:KR4h0117_WYG_461-7b>¶
清新曽讀復齋詩睂宇居然見紫芝翰苑烏臺憐往事¶
青蠅白璧恨當時平原草滿鴒飛急孤塜苔荒鶴弔遲¶
我欲招魂歌楚些乾坤浩渺不勝悲¶
　　　望泰陵¶
𤣥扄一自掩重關惆悵龍髯不再攀綘節定應歸帝所¶
翠華無復到塵寰亂峰殘照𤣥猿哭衰草寒煙石獸閒¶
載筆小臣凝望久玉樓瑶殿倚空山¶
　　　送潘仲魯使安南¶
<pb:KR4h0117_WYG_461-8a>¶
風塵時節送君行萍水分攜百感生六館交逰曽刮目¶
十年離合最關情山川渺渺蠻中路霧雨昏昏海上城¶
玉冊已頒王事畢便催車馬轉歸旌¶
　　　酬李序庵次韻¶
鞍馬紅塵日送迎累驚時節變隂晴白衣蒼狗有何意¶
流水髙山無限情把酒舊曽臨鄭圃題詩誰復共韓檠¶
故人若問年來事華髪新從鏡裏生¶
　　　贈侯汝立次韻¶
<pb:KR4h0117_WYG_461-8b>¶
黄堂伴食嵗棲遲彤管題詩淚欲垂疎懶自宜陪鹿豕¶
奔騰誰復逐龍螭茅齋夜月談𤣥榻野店春風賣酒旗¶
便好掛冠從此去帝鄉回首路逶迤¶
　　　同館㑹都下者十有三人以塵世難逢開口笑¶
　　　　菊花須挿滿頭歸分韻花字同賦歸字¶
朋簮重盍慰暌違仕路年來覺漸非紫極關心明主在¶
青雲回首故人稀半生嵗月閒中過十畝園林夢裡歸¶
古昔英豪俱泯没不須相向欲沾衣¶
<pb:KR4h0117_WYG_461-9a>¶
　　　贈方時舉少參次韻¶
道學千年說二程涪州歸詔促裝行也知西監非崇秩¶
自是清朝忌盛名天姥山髙冬月小浙江潮上曉雲晴¶
歸途紀興詩囊滿風便何妨數寄聲¶
　　　次周半塘逰天台韻¶
隨州詩句敵長城况復登臨逸興生瀑布泉流山自好¶
柏臺公暇趣偏清洞閒雲鎻人來少橋險風髙鳥度輕¶
笑我塵凡少仙骨肩輿空望晚峰行¶
<pb:KR4h0117_WYG_461-9b>¶
　　　送潘氏叔姪還湖廣¶
西風吹雨正重陽征馬蕭蕭客袂凉棣萼情知離别苦¶
竹林歸念道途長南溟水濶摶鵬翼北極天髙斷鴈行¶
遥想紀行詩滿卷莫將幽意弔沉湘¶
　　　送鄧二府致政歸膠州¶
夢覺黄粱萬事空倚欄翹首羨𡨕鴻懶從赤紱稱循吏¶
擬向滄浪狎釣翁孤鶴伴吟臨夜月蹇驢䭾醉入春風¶
東西路阻音書少林下知誰笑語同¶
<pb:KR4h0117_WYG_461-10a>¶
　　　題淮浦卷¶
長淮之水東南流美人家在淮上頭滄波碧石有深趣¶
朝史暮經無外求東風側耳聴黄鳥夜月捲簾招白鷗¶
畵圖一見擬相訪何處元龍千尺樓¶
　　　齋居¶
齋館寒燈獨不眠譙樓更皷晩風傳夢歸戲彩花當户¶
睡起推窗月在天驚鵲南飛翔夜樹征鴻北去没春煙¶
詩成欲寄同心友恐惹閒愁到客邊¶
<pb:KR4h0117_WYG_461-10b>¶
　　　其二¶
瑞藹祥光滿户庭髙瞻黼座儼威靈讃傳行禮千官肅¶
工奏登歌衆樂停對越聖容深穆穆降臨神馭逺㝠㝠¶
江湖翹首層霄上愁絶孤臣兩鬢星¶
　　　秦淮一覽閣¶
畵閣臨流想像題倚欄翹首覺天低落花無數侵簾入¶
好鳥多情傍戸啼近水迢迢經雨緑遥山隱隱拂雲齊¶
從來吏隱難兼得城市還驚似澗溪¶
<pb:KR4h0117_WYG_461-11a>¶
　　　贈貳尹李大人致政西歸¶
數載哦松興有餘一朝解組意何如摩空倦鳥投深樹¶
過雨閒雲歛太虚酒熟邀朋談往事心閒教子讀遺書¶
林泉自有無窮樂肯為浮名嘆索居¶
　　　東津招飲贈詩酬此謝愛¶
鳥啼花發報新年對酒論詩興藹然甲第韓歐元共榜¶
風流李郭更同船此時酒盞寧辭醉他日詩筒莫厭傳¶
離合此生知未免笑談回首社壇邊¶
<pb:KR4h0117_WYG_461-11b>¶
　　　送唐府丞送母還鄉¶
牙檣錦纜奉慈顏兩岸人誇舞袖斑京兆平刑聞一笑¶
帝城迎養記三山長江渺𣺌征㠶急落日停停去鳥閒¶
畿甸焦枯望霖雨石榴花發候君還¶
　　　清風亭賞牡丹次華泉韻¶
上苑芳菲第一叢何年移入禮臺中堪嗟富貴非前日¶
誰信清髙有舊風夜月皎如銀燭照曉煙輕似碧紗籠¶
不湏對此頻惆悵萬品榮枯屬化工¶
<pb:KR4h0117_WYG_461-12a>¶
　　　次華泉賞牡丹韻¶
寳欄春曉爛生光照眼花開正艷陽唐世御袍還愛赭¶
漢宫粉額盡塗黄更憐上苑風前色兼有東籬月下香¶
老厭妖嬈愛清雅幾回徐步過前塘¶
　　　次仰止送周貞菴韻¶
四月南風錦纜斜送行冠葢集江涯漫嗟于役還髙詠¶
共說詩壇讓大家檣櫓影揺波底月旌旗光映岸傍花¶
樓船到處鯨鯢避博望虚傳海上槎¶
<pb:KR4h0117_WYG_461-12b>¶
　　　送張申臺巡撫遼東¶
帝城東北是遼陽旌斾悠悠去路長千里山川歸節制¶
萬年襟帯識封疆使星照處田禾熟甘雨零時草樹芳¶
見說醫閭秀無比政閒應上最髙岡¶
　　　和郭杏東九日韻¶
吟苦偏愁白髪催故人何事擲詩來籬邊黄菊花相對¶
客裏清樽酒自開南國此時聊遯跡北扉當道正需才¶
嗟予潦倒無他望獨立西風想釣臺¶
<pb:KR4h0117_WYG_461-13a>¶
　　　其二¶
重陽細讀黄花句懐抱因君一暫開杜甫當年悲作客¶
陶潛今日醉銜盃殊方久廢登髙興青眼誰憐濟世才¶
北望親闈腸欲斷塞鴻頻到少書來¶
　　　病歸留别諸友次浚川韻¶
幾年塵土汚華簮歸想南莊樹影深廊廟山林元異趣¶
野雲沙鳥是知心不嫌鄰叟挨肩坐却恐明公枉駕尋¶
沈水煙消荻簾捲緑槐髙處一蟬唫¶
<pb:KR4h0117_WYG_461-13b>¶
　　　次鳯凰臺韻¶
春來閒上鳯臺逰極目長江天際流紫氣蔥蔥籠殿闕¶
蒼煙漠漠上林丘功名誰畵麒麟閣詞藻空傳鸚鵡洲¶
且對青山傾緑醑莫教明月笑人愁¶
　　　送陳侍郎奏績京師¶
少宰朝天及早春羣公相餞集江津九霄宫殿皇都逺¶
千里鶯花驛路新鳷鵲樓頭傳刻漏鳯凰池上聴絲綸¶
袖中應有山公啓見說君王訪舊人¶
<pb:KR4h0117_WYG_461-14a>¶
　　　送樾岡¶
青春旌斾照長途相餞中丞赴上都聖主臨朝求治理¶
逺人傾耳聴嘉謨兩淮煙水連南北三晉雲山似畵圖¶
見說經過豺虎避至今歌頌滿樵蘇¶
　　　同年殷僉憲遷居五松月有贈因和¶
華居新買傍城隂流水橋南帶茂林車馬稀疎縁地僻¶
煙花撩亂覺春深醉扶竹杖看魚躍困倚藤床聴鳥吟¶
最愛三山當戸牖晩峰相對翠千尋¶
<pb:KR4h0117_WYG_461-14b>¶
　　　贈通渭王夢祥¶
三十年前舊弟兄一樽相對眼偏明雲山此去依春隴¶
車馬何時復帝京世易蹉跎男子志老難離别故人情¶
關中知己如相問報道新來欲避名¶
　　　雜畵¶
稚子江邊擕水去野人雲外採樵歸閒亭晝永紅塵淨¶
坐看幽禽自在飛¶
　　　其二¶
<pb:KR4h0117_WYG_461-15a>¶
洞簫吟徹大江風回首曹劉事業空赤壁仙翁竟何處¶
青山依舊月明中¶
　　　其三¶
兩地相思見面難暫將微物寄平安親朋問我年來事¶
閒看漁翁把釣竿¶
　　　懐陸子淵¶
共誰虚室細談𤣥東望江雲意𣺌然憶昔少年今老矣¶
不堪吟對菊花天¶
<pb:KR4h0117_WYG_461-15b>¶
　　　趙子昻鱖圖¶
曽聞魚藻頌皇都見說杭城殿閣蕪却想王孫揮筆處¶
也應回首念西湖¶
　　　梅雪卷¶
梅花開放雪花飛矮屋斜穿一徑微松頂忽聞𤣥鶴唳¶
主人扶杖夜深歸¶
　¶
　石倉歴代詩選卷四百六十一¶
